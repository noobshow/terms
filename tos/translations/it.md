<header id="translation">
# Contratto di Servizi Stripe &mdash; Italia
</header>

<section>

<aside class="important alternate">
<p>For your convenience, we have translated the [English version](#stripe_services_agmt) of this page into Italian. This translation is for informational purposes only, and the definitive version of this page is the English version. Per vostra convenienza, abbiamo tradotto [la versione inglese](#stripe_services_agmt) di questa pagina in italiano. Questa traduzione è esclusivamente a scopo informativo, e la versione definitiva di questa pagina è da considerarsi la versione inglese.</p>
</aside>

Benvenuti sul sito Stripe.

Il presente Contratto di Servizi Stripe (il "Contratto") è un contratto legale tra Payments Europe, Ltd. ("Stripe" o "noi" o “ci”) e l’entità, il soggetto o la persona ("voi", "vostro", o "utente") che si registra alla pagina Account Stripe per ricevere servizi di pagamento, analisi dei dati web, benchmarking, ed altri eventuali servizi commerciali offerti da Stripe e dalle sue affiliate (ciascuno, un "Servizio"). Il presente Contratto descrive i termini e le condizioni che si applicano alla fruizione da parte vostra dei Servizi.

In caso di dubbi sui termini del presente Contratto, vi preghiamo di [contattarci](/contattare) prima di utilizzare i Servizi.

**Potrete avere accesso o fruire dei Servizi solo dopo aver accettato i termini e le condizioni stabiliti nel presente Contratto.**

## Sezione A: Termini generali {#sezione_a}

### 1. Contratto

Il presente Contratto fornisce una descrizione generale dei Servizi che Stripe può fornirvi, ivi inclusi quei Servizi che vi consentono di accettare pagamenti da chi acquista i vostri beni o servizi o da chi effettua donazioni in favore della vostra organizzazione (vostri "Clienti"). Possiamo fornirvi una descrizione più dettagliata dei Servizi attraverso le software library e le application programming interface (interfacce di programmazione di applicazioni) che possono essere utilizzate per accedere ai Servizi ("API") e le ulteriori risorse che mettiamo a vostra disposizione sul nostro sito.

Prima di utilizzare i Servizi, è necessario che vi registriate sul sito Stripe e creiate un account (un "Account Stripe").

La [Sezione A](#sezione_a) descrive la procedura di registrazione per la creazione e l’utilizzo del vostro Account Stripe.

La [Sezione B](#sezione_b) descrive l’utilizzo di API e Servizi da parte dell’utente.

La [Sezione C](#sezione_c) descrive i Servizi che potrete utilizzare per accettare pagamenti ed effettuare altre transazioni finanziarie, gestire le sottoscrizioni, ed eseguire attività di reporting delle transazioni (i "Servizi di Pagamento ").

La [Sezione D](#sezione_d) descrive la corretta gestione e utilizzo dei dati generati in occasione del vostro utilizzo dei Servizi, ivi inclusi i dati relativi ai vostri Clienti.

Infine, la [Sezione E](#sezione_e) descrive la vostra responsabilità nei confronti di Stripe per danni connessi al vostro Account Stripe, il vostro impegno a definire tutte le Contestazioni che dovessero insorgere con Stripe tramite arbitrato piuttosto che tramite contezioso, e gli altri termini legali che si applicano agli utenti.

### 2. Account Stripe 

**a. Registrazione e attività consentite:** Solo le imprese (ivi incluse le imprese individuali), le organizzazioni filantropiche bona fide ed altri soggetti o persone aventi sede in {{nome_paese}} hanno diritto a richiedere un Account Stripe per utilizzare i Servizi descritti nel presente Contratto. Stripe e le sue affiliate potranno fornire i Servizi all’utente o alle sue affiliate in altri paesi o regioni sulla base di specifici contratti separati.

Per registrarvi e creare un Account Stripe, voi, o la persona o le persone che presentano la richiesta per vostro conto (il vostro "Rappresentante"), dovrete specificare il nome della vostra azienda o la denominazione sociale, l’indirizzo, l’email, il recapito telefonico, il numero di identicazione della società, l’URL, la natura della vostra azienda o delle attività svolte, ed una serie di altre informazioni su di voi. Potremo anche raccogliere dati personali (ivi inclusi nome, data di nascita e codice fiscale) sui beneficiari effettivi e i titolari della vostra azienda nonchè sull’amministratore del vostro Account Stripe. Fino a quando non avrete presentato richiesta e non avremo esaminato e approvato tutte le informazioni richieste, il vostro Account Stripe sarà a vostra disposizione solo in via provvisoria, e avremo la facoltà di chiuderlo in qualunque momento e per qualsivoglia ragione.

Qualora doveste utilizzare i Servizi di Pagamento, il vostro nome (o il nome utilizzato per identificarvi) e la vostra URL potrebbero comparire sull’estratto conto bancario o su altri estratti  dei vostri Clienti. Per minimizzare il rischio di confusione ed evitare potenziali Contestazioni, questi dati descrittivi devono essere riconoscibili per i vostri Clienti e devono descrivere accuratamente la vostra azienda o le attività da voi svolte. Potrete solo utilizzare Servizi di Pagamento per facilitare le Transazioni con i vostri Clienti. Non potrete utilizzare Servizi di Pagamento per inviare denaro ad altri soggetti, condurre operazioni per scopi personali o di natura non commerciale, o per altre finalità non consentite dal presente Contratto.

**b. Rappresentante della Società:** Voi, o il vostro Rappresentante, dichiarate personalmente a Stripe che il vostro Rappresentante è autorizzato a fornire le informazioni di cui alla presente Sezione A.2 per vostro conto e di vincolarvi al presente Contratto. Potremo richiedere a voi o al Vvostro Rappresentante di fornire ulteriori informazioni o documentazione che comprovi l’autorità e i poteri del vostro Rappresentante. Senza l’espresso consenso scritto di Stripe, né voi né il vostro Rappresentante potrete registrarvi e o cercare di registrarvi per creare un Account Stripe per conto di un utente che Stripe abbia precedentemente escluso dall’utilizzo dei Servizi.

Nel caso di un trader individuale, voi e il vostro Rappresentante dichiarate altresì che il vostro Rappresentante risponde personalmente per il vostro utilizzo dei Servizi e i vostri obblighi nei confronti dei Clienti, ivi incluso il pagamento di somme dovute ai sensi del presente Contratto.

**I seguenti requisiti speciali si applicano a voi nel caso di soggetti di età inferiore ai 18 anni.**Nel caso di persone giuridiche, il vostro Rappresentante dovrà ottenere il consenso del consiglio di amministrazione o di un funzionario autorizzato; nel caso di persone fisiche o imprese individuali, il vostro Rappresentante dovrà essere un vostro genitore o tutore legale. Il consiglio di amministrazione, funzionario autorizzato, genitore o tutore legale che fornisce il consenso sarà responsabile nei confronti di Stripe e sarà vincolato legalmente al presente Contratto come se tale soggetto avesse accettato per proprio conto i termini del presente Contratto.

**c. Conferma e sottoscrizione:** In qualunque momento nel corso del presente Contratto e durante il periodo di utilizzo da parte vostra dei Servizi, potremo richiedervi ulteriori informazioni per verificare la titolarità o il controllo della società, confermare informazioni da voi fornite, verificare la vostra o l’identità del vostro Rappresentante, e valutare il rischio connesso con la vostra azienda. Queste informazioni aggiuntive potranno includere fatture commerciali, copia del codice fiscale, licenze commerciali o altre informazioni relative alla vostra società, ai beneficiari effettivi o ai titolari. Qualora fruiate di Servizi di Pagamento, potremo anche chiedervi di fornire copia di bilanci o dati attinenti al rispetto del presente Contratto, o chiedervi di fornire una garanzia personale o societaria. Qualora non doveste fornire le informazioni richieste, il vostro Account Stripe potrebbe essere sospeso o cancellato.

Ci autorizzate a reperire informazioni su di voi dai vostri service provider, ivi incluse le centrali dei rischi. Prendete atto che tali informazioni possono includere il vostro nome, indirizzi, referenze creditizie ed altri dati riguardanti voi o il vostro Rappresentante. Riconoscete anche che potremo utilizzare i vostri dati per verificare qualunque altra informazione fornitaci, e che tutti i dati da noi raccolti potrebbero influire sulla nostra valutazione del vostro rischio complessivo per la nostra società. Prendete atto che in taluni casi tali informazioni potrebbero comportare la sospensione o cessazione del vostro Account Stripe. Stripe potrà periodicamente aggiornare tali informazioni nell’ambito delle nostre procedure di analisi dei rischi e dei criteri di sottoscrizione.

**d. Cambiamenti riguardanti la vostra società. Aggiornamento del vostro Account Stripe:** Vi impegnate a mantenere aggiornate le informazioni contenute nel vostro Account Stripe. Dovrete aggiornare tempestivamente il vostro Account Stripe a seguito di qualunque cambiamento che sia tale da avere ripercussioni su di voi, sulla natura della vostra attività, sui vostri Rappresentanti, beneficiari effettivi, titolari, o altre informazioni pertinenti. Avremo la facoltà di sospendere il vostro Account Stripe o risolvere il presente Contratto qualora non provvediate ad aggiornare le suddette informazioni.

Vi impegnate inoltre a informarci tempestivamente per iscritto entro e non oltre tre giorni dal verificarsi di uno dei seguenti eventi: nel caso in cui siate soggetti a domanda o procedura concorsuale volontaria o involontaria, amministrazione controllata, fallimento, o procedura simile; nel caso in cui si verifichi un cambiamento negativo relativamente alla vostra situazione finanziaria; nel caso in cui si verifichi una liquidazione programmata o prevista o un cambiamento sostanziale della natura fondamentale della vostra attività; nel caso in cui trasferiate o cediate il 25% o più delle vostre attività complessive, o nel caso in cui vi sia un cambio di controllo o titolarità della vostra società o della società madre; o qualora vi sia notificata una sentenza, un mandato di pignoramento, esecutivo o di confisca del 25% o più delle vostre attività complessive.

### 3. Rapporto con i vostri Clienti

Potrete utilizzare i Servizi solo per legittime Transazioni con i vostri Clienti. Voi conoscete i vostri Clienti meglio di noi, e siete responsabili del vostro rapporto con loro. Stripe non è responsabile per i prodotti o servizi che pubblicizzate o vendete, o che i vostri Clienti acquistano utilizzando i Servizi; o qualora accettiate donazioni, per la destinazione d’uso di tali donazioni che comunicherete ai vostri Clienti. Dichiarate di essere responsabili in via esclusiva per la natura e la qualità dei prodotti o dei servizi che fornite, e per la relativa consegna, supporto, rimborsi, restituzioni e ogni altro servizio accessorio che fornite ai vostri Clienti.

Stripe vi fornisce i Servizi ma non ci è dato sapere in alcun modo se una determinata transazione di acquisto, vendita, donazione, ordine o altra operazione (ciascuna una "Transazione") sia accurata o corretta, o tipica per la vostra società o attività. È vostro dovere scoprire se una Transazione avviata da un vostro Cliente è incorretta (ad esempio, laddove un Cliente acquisti un articolo pur essendo in realtà sua intenzione ordinarne un altro) o sospetta (ad esempio, acquisti strani o in quantità considerevoli, ovvero una richiesta di consegna di prodotti in un paese straniero in cui di norma ciò non avviene). Qualora non siate sicuri riguardo all’erroneità o alla natura sospetta di una Transazione, vi impegnate a ricercare la Transazione e, se del caso, a contattare il Cliente prima di eseguire o completare la Transazione. Siete responsabili in via esclusiva per eventuali perdite o danni subiti a causa di Transazioni incorrette o sospette in relazione al vostro utilizzo dei Servizi.

### 4. Commissioni e Penali

Stripe fornisce i Servizi alle seguenti tariffe e a fronte delle seguenti commissioni ("Commissioni") specificate nel [Prospetto Commissioni](https://stripe.com/{{codice_paese}}/fees), di cui al link qui specificato e parte integrante del presente Contratto. Le Commissioni includono addebiti per Transazioni (per esempio, elaborazione di un pagamento) e per altri eventi connessi con il vostro Account Stripe (per esempio, gestione di un addebito oggetto di contestazione). Avremo la facoltà di modificare le Commissioni in qualunque momento. In ogni caso vi forniremo un preavviso di almeno 30 giorni prima che le modifiche acquistino effetto (o un preavviso maggiore laddove previsto dalla Legge vigente).

Potremo addebitare Commissioni aggiuntive per transazioni transfrontaliere e servizi di cambio. In aggiunta alle Commissioni, saranno a vostro carico eventuali penali o multe imposte in relazione al vostro Account Stripe da Stripe, Affiliate Stripe, banche, imprese di servizi monetari (money services business), circuiti di pagamento, istituti finanziari o altri intermediari finanziari (ciascuno un "Fornitore di Servizi Finanziari" o “Financial Service Provider”) a seguito del vostro utilizzo di Servizi di Pagamento in maniera non consentita dal presente Contratto o dalle norme o dal regolamento del Fornitore di Servizi Finanziari.  

Voi richiedete un accorpamento delle Commissioni per l’elaborazione di carte di pagamento per tutte le merchant services charges (MSC) per tutti i tipi e tutte le categorie di carte di pagamento a prescindere dalle sottostanti differenze nelle commissioni di interscambio. In caso di dubbi riguardo al Prospetto Commissioni o in caso di quesiti sulle Commissioni, o qualora desideriate ricevere delle tariffe separate per l’elaborazione delle carte di pagamento, vi preghiamo di [contattarci](https://stripe.com/help/contact).

### 5. Servizi e Supporto Account Stripe

Vi forniremo supporto per risolvere questioni generali relative al vostro Account Stripe e al vostro utilizzo dei Servizi. Tale supporto include risorse e documentazione che mettiamo a vostra disposizione attraverso le versioni correnti delle [pagine supporto](https://stripe.com/support), [documentazione API](https://stripe.com/docs) di Stripe, ed altre pagine del nostro [sito](https://stripe.com/{{codice_paese}}) (collettivamente, "Documentazione"). Il modo più efficiente per avere risposte alle vostre domande è di esaminare la nostra Documentazione. Qualora abbiate ancora dei quesiti dopo aver esaminato la Documentazione, vi preghiamo di [contattarci](https://stripe.com/help/contact).

Siete responsabili in via esclusiva di fornire supporto ai Clienti con riguardo a ricevute di Transazioni, consegna di prodotti o servizi, supporto, resi, rimborsi, ed altre questioni relative ai vostri prodotti e servizi e alle vostre attività commerciali. Non siamo responsabili di fornire supporto per i Servizi ai vostri Clienti salvo che acconsentiamo a farlo con separato accordo stipulato con voi o con uno dei vostri Clienti.

### 6. Tasse e altre spese

Le nostre commissioni non includono eventuali imposte sulle vendite o sul valore aggiunto, salvo ove diversamente ed espressamente stabilito. Avete la responsabilità esclusiva di: (i) determinare quali eventuali tasse o imposte si applichino alla vendita dei vostri prodotti e servizi, all’accettazione di donazioni, o ai pagamenti che riceverete in relazione al vostro utilizzo dei Servizi (“Tasse”); e (ii) valutare, incassare, presentare rendiconti e pagare le Tasse in relazione alla vostra attività alle competenti autorità fiscali ed erariali. Qualora fossimo tenuti a trattenere Tasse o imposte, anche laddove non fossimo in grado di confermare le informazioni relative al vostro codice fiscale da voi fornite, potremo dedurre tali Tasse da importi comunque dovuti e rimetterle alla competente autorità fiscale. Nel caso in cui siate esonerati dal pagamento di tali Tasse, dovrete fornirci un certificato originale che soddisfi i requisiti di legge e che attesti il vostro stato di esenzione. Su nostra richiesta, dovrete fornire informazioni accurate riguardo a vostri rapporti di natura fiscale. 

Avremo la facoltà di inviare documenti a voi e ad autorità fiscali per Transazioni elaborate utilizzando i Servizi. Riconoscete che potremo inviare a voi e ad autorità fiscali informazioni di natura fiscale in via elettronica.

### 7. Limitazioni relative ai Servizi, Attività Vietate, e Controlli di Sicurezza

**a. Rispetto della Legge Vigente:** Avete l’obbligo di utilizzare i Servizi in maniera lecita e di conformarvi a tutte le leggi, norme e regolamenti ("Legge") applicabili  al vostro utilizzo dei Servizi e alle Transazioni. Ove applicabile, la precedente disposizione può includere il rispetto della Legge nazionale e internazionale relativa all’utilizzo o alla fornitura di servizi finanziari, notifiche e tutela del consumatore, concorrenza sleale, privacy e pubblicità ingannevole, e ogni altra Legge rilevante per le Transazioni.

**b. Imprese e Attività Vietate:** Non potrete utilizzare i Servizi, a Vostro beneficio o a beneficio di soggetti terzi, per attività che Stripe ha identificato come [impresa o attività vietata](https://stripe.com/{{codice_paese}}/prohibited_businesses) (collettivamente, "Attività Vietate "). L’espressione Attività Vietate include l’utilizzo dei Servizi a beneficio di un paese, un’organizzazione, una persona fisica o giuridica oggetto di embargo o blocco da parte di un’autorità governativa, ivi inclusi quei soggetti inclusi in elenchi relativi a sanzioni individuati dagli Stati Uniti o  {{nome_paese}}.

Vi preghiamo di esaminare attentamente l’elenco delle [Attività Vietate](https://stripe.com/{{codice_paese}}/prohibited_businesses) prima di registrarvi e creare un Account Stripe. Qualora non siate certi se una categoria di attività o impresa è vietata o meno o in caso di quesiti su come tali restrizioni possano applicarsi a voi, vi preghiamo di [contattarci](https://stripe.com/help/contact). Potremo integrare o aggiornare l’Elenco delle Attivià Vietate in qualunque momento.

**c. Altre Attività Soggette a Restrizioni:** Non potrete utilizzare i Servizi per favorire Transazioni illecite o per consentire ad altri di utilizzare i Servizi per finalità di natura non commerciale o personale or relativa al proprio nucleo familiare. Inoltre, non vi sarà consentito e non potrete consentire ad altri di: (i) accedere o cercare di accedere a sistemi, programmi, dati o servizi Stripe non pubblici; (ii) copiare, riprodurre, ripubblicare, caricare, mettere post, trasmettere, rivendere o distribuire in qualunque modo dati, contenuti o parte dei Servizi, della Documentazione o del nostro sito salvo quanto espressamente consentito dalla Legge vigente; (iii) agire quale centrale dei rischi o agente intermediario per i Servizi senza alcun valore aggiunto per i Clienti; (iv) trasferire i diritti a voi riconosciuti ai sensi del presente Contratto; (v) aggirare le restrizioni tecniche relative ai Servizi o attivare funzioni disattivate o vietate; (vi) decompilare o cercare di decompilare i Servizi salvo quanto espressamente consentito dalla Legge; (vii) compiere o cercare di compiere azioni che interferirebbero con la normale operatività dei Servizi o che avrebbero un impatto sull’utilizzo dei Servizi da parte di nostri altri utenti; o (ix) imporre un carico irragionevole o esagerato sul Servizio.

**d. Controlli di Sicurezza:**  Avremo la facoltà di fornire o suggerire procedure e controlli di sicurezza destinati a ridurre il rischio di frode a vostro carico ("Controlli di Sicurezza"). Vi impegnate ad esaminare i Controlli di Sicurezza e la Documentazione che vi forniamo, e a selezionare i Controlli di Sicurezza che rispondono alle vostre esigenze. Qualora riteniate che i Controlli di Sicurezza che forniamo non siano sufficienti, vi impegnate a implementare in separata sede dei controlli aggiuntivi che soddisfino le vostre esigenze. Potete esaminare alcune delle informazioni dettagliate riguardanti i nostri Controlli di Sicurezza visitando la relativa sezione sul [nostro sito](https://stripe.com/{{codice_paese}}/security).

### 8. Sospetto di Utilizzo non autorizzato o illecito

Avremo la facoltà di rifiutare, sottoporre a condizioni o sospendere qualunque Transazione che riteniamo (i) possa violare il presente Contratto o altri eventuali accordi o contratti tra voi e Stripe; (ii) non sia autorizzata, o sia fraudolenta o illecita; o (iii) esponga voi, Stripe o altri a rischi inaccettabili per Stripe. Qualora sospettiate o siate a conoscenza del fatto che state utilizzando o avete utilizzato i Servizi per finalità non consentite, fraudolenti o illecite, potremo comunicare qualunque informazione relativa a tale attività alla competente istituzione finanziaria, autorità regolatrice o esecutiva in ottemperanza ai nostri obblighi di legge. Tali informazioni possono includere informazioni riguardanti voi, il vostro Account Stripe, i vostri Clienti e le Transazioni effettuate attraverso l’utilizzo dei Servizi.

### 9. Comunicazioni e avvisi; Consenso alla firma elettronica

**a. Consenso relativo a comunicazioni e avvisi in via elettronica:** Registrandovi e creando un Account Stripe, convenite che tale registrazione costituisce la vostra firma elettronica, e acconsentite alla fornitura in via elettronica di tutte le comunicazioni e gli avvisi da parte di Stripe ("Comunicazioni"), ivi incluse quelle previste dalla Legge. Convenite inoltre che il vostro consenso in forma elettronica avrà lo stesso effetto giuridico di una firma fisica.

**b. Metodi di consegna:** Prendete atto che Stripe potrà fornirvi Comunicazioni relative ai Servizi attraverso il nostro sito o attraverso la Dashboard (come definita di seguito), ovvero inviando comunicazioni agli indirizzi di posta elettronica o fisici indicati nel vostro Account Stripe. Le Comunicazioni possono includere notifiche relative al vostro Account Stripe, modifiche ai Servizi, o altre informazioni che siamo tenuti a fornirvi. Prendete inoltre atto che la consegna in via elettronica di una Comunicazione ha lo stesso effetto giuridico di una copia fisica. Una Comunicazione si riterrà pertanto ricevuta entro 24 ore dal momento in cui la stessa è pubblicata sul nostro sito o inviata a voi a mezzo posta elettronica.

**c. SMS e Text Message:** Ci autorizzate a fornirvi Comunicazioni tramite text message per consentirci di verificare il controllo da parte vostra o del Vostro Rappresentante del vostro Account Stripe (per esempio, attraverso una verifica in due fasi), e di fornirvi altre informazioni rilevanti sul vostro Account Stripe. Tali Comunicazioni possono essere soggette alle tariffe standard che si applicano per messaggi di testo o dati. Ove applicabile, avrete la facoltà di disattivare le notifiche tramite text message nella Dashboard rispondendo al messaggio digitando "STOP" ovvero seguendo le istruzioni fornite nel messaggio stesso. Scegliendo di disattivare la messaggistica di testo, potreste tuttavia disattivare importanti Controlli di Sicurezza sul vostro Account Stripe e potreste pertanto aumentare il rischio di danni alla vostra attività.

**d. Requisiti per l’invio:** Non dovrebbe sorprendervi il fatto che avrete bisogno di disporre di un computer o di un cellulare, della connessione Internet e di un browser aggiornato per accedere alla Dashboard e prendere visione delle Comunicazioni che vi verranno fornite. Qualora doveste avere problemi nel visualizzare o accedere alle Comunicazioni, vi preghiamo di [contattarci](https://stripe.com/help/contact) e cercheremo di trovare un mezzo alternativo di consegna.

**e. Ritiro del consenso:** Data la natura dei Servizi, non potrete iniziare a utilizzare i Servizi senza aver prima acconsentito all’invio elettronico delle Comunicazioni. Potrete in ogni caso ritirare il vostro consenso a ricevere Comunicazioni elettronicamente chiudendo il vostro Account Stripe.

###10. Risoluzione {#risoluzione}

**a. Durata e risoluzione:** Il presente Contratto ha effetto dalla data del vostro primo accesso ai o utilizzo dei Servizi e rimarrà in vigore fino alla risoluzione da parte vostra o di Stripe. Avrete la facoltà di risolvere il presente Contratto chiudendo il vostro Account Stripe in qualsiasi momento aprendo [il data tab nelle impostazioni del vostro Account](https://dashboard.stripe.com/login?redirect=%2Faccount%2Fdata), selezionando "chiudi account" e cessando l’utilizzo dei Servizi. Qualora utilizziate nuovamente i Servizi o vi registriate e creiate un nuovo Account Stripe, accettate i termini e le condizioni del presente Contratto. Avremo la facoltà di risolvere il presente Contratto o di chiudere il vostro Account Stripe in qualsiasi momento e per qualsivoglia ragione fornendovi relativa Comunicazione. Avremo la facoltà di sospendere il vostro Account Stripe e il vostro accesso ai fondi disponibili sullo stesso, o di risolvere il presente Contratto qualora (i) riteniamo a nostra esclusiva discrezione che non possedete i requisiti per utilizzare i Servizi per sostanziale frode o rischio creditizio, o qualunque altro rischio associato al vostro Account Stripe; (ii) utilizziate i Servizi in maniera non consentita o comunque non rispettiate le disposizioni del presente Contratto;  (iii) siamo tenuti ad agire in tal senso ai sensi della Legge o su istruzioni di un Fornitore di Servizi Finanziari.

**b. Effetti della risoluzione:** La risoluzione del presente Contratto non vi esonererà immediatamente dagli obblighi previsti a vostro carico ai sensi del presente Contratto. Al momento della risoluzione vi impegnate a (i) portare a compimento tutte le Transazioni in corso, (ii) non accettare nuove Transazioni attraverso il Servizio, ed (iii) eliminare immediatamente qualunque logo Stripe o di circuiti di pagamento dal vostro sito (salvo laddove consentito con licenza separata da parte del circuito di pagamento). Qualora doveste continuare a utilizzare o riutilizzare i Servizi una volta completate tutte le Transazioni in sospeso, tale utilizzo varrà quale rinnovo della vostra accettazione dei termini e delle condizioni del presente Contratto. Qualora risolviate il presente Contratto, provvederemo a saldare eventuali somme residue a voi spettanti secondo quanto previsto nella [Sezione C](#sezione_c).

Inoltre, in caso di risoluzione prendete atto e accettate che (i) tutte le licenze a voi concesse ai sensi del presente Contratto perderanno efficacia; (ii) non saremo responsabili nei vostri confronti per alcun tipo di compenso, rimborso o risarcimento in relazione al vostro utilizzo dei Servizi o alla cessazione o sospensione dei Servizi o alla cancellazione delle vostre informazioni o dei dati relativi all’Account; e (iii) avrete l’obbligo e la responsabilità nei nostri confronti di corrispondere qualunque Commissione o penale o altra obbligazione finanziaria incorsa da voi o attraverso il vostro utilizzo dei Servizi prima della risoluzione.

## Sezione B: Tecnologia Stripe {#sezione_b}

### 1. API e Dashboard

Stripe ha sviluppato e fornisce accesso all’API che può essere utilizzata per accedere ai Servizi. Potrete utilizzare l’API solo come descritto nella Documentazione al fine di processare le Transazioni o utilizzare i Servizi sui siti e attraverso le applicazioni specificate sul vostro Account Stripe. Potrete gestire il vostro Account Stripe, connettervi ad altri service provider ed attivare funzioni aggiuntive attraverso [la dashboard di gestione](https://dashboard.stripe.com) Stripe ("Dashboard"). Stripe utilizzerà la Dashboard per fornirvi informazioni relative al vostro Account Stripe. Stripe vi darà anche accesso a sintesi mensili che includeranno tutta l’attività sul vostro Account Stripe, raggruppate per mese, fino all’ultima giornata intera. Le informazioni potranno essere fornite nella vostra lingua o altrimenti in inglese. Maggiori dettagli sulle informazioni fornite attraverso la Dashboard sono disponibili nella sezione [Account Reporting](https://stripe.com/docs/reporting) della [Documentazione](https://stripe.com/docs).

Potrete utilizzare l’API per utilizzare i Servizi sul vostro sito o all’interno delle applicazioni del vostro cellulare. Non potrete utilizzare l’API per finalità o funzioni diverse da quelle descritte nella Documentazione o altrimenti comunicatevi. Data la natura dei Servizi, aggiorneremo l’API e la Documentazione di tanto in tanto, e potremo aggiungere o eliminare delle funzioni.  Provvederemo a fornirvi una Comunicazione nel caso in cui dovessimo modificare, disapprovare o eliminare funzioni dall’API di modo che possiate continuare a utilizzare i Servizi con la minima interruzione.

Vi forniremo dei codici API sia pubblicabili sia segreti per Transazioni reali e Transazioni test disponibili attraverso la Dashboard. I codici pubblicabili identificano Transazioni con i vostri Clienti, mentre i codici segreti consentono chiamate API sul vostro Account Stripe. Sarà vostro dovere custodire i vostri codici segreti - vi invitiamo a non renderli pubblici o comunicarli a soggetti non autorizzati. La mancata corretta custodia dei vostri codici segreti aumenterà la possibilità di frode sul vostro Account Stripe e potenziali danni per voi e per i vostri Clienti. Vi invitiamo a contattarci immediatamente qualora veniste a conoscenza dell’utilizzo non autorizzato di vostri codici segreti o di qualunque altra violazione della sicurezza relativamente ai Servizi. Per maggiori informazioni sull’utilizzo corretto dei codici API pubblicabili e segreti vi invitiamo a consultare la Documentazione. Per informazioni su come proteggere il vostro Account Stripe vi invitiamo a consultare la [Sezione D](#sezione_d).

### 2. Titolarità della Proprietà Intellettuale Stripe

Stripe o i suoi concessionari di licenze sono titolari in via esclusiva di tutti i diritti, titoli e interessi relativi ai brevetti, diritti d’autore (ivi inclusi diritti su opere derivate), diritti morali, diritti di pubblicità, marchi di fabbrica o marchi di servizio, loghi e design, segreti industriali e altri diritti di proprietà intellettuale incorporati o contenuti nell’API, nei Servizi, nella Dashboard e nella Documentazione (collettivamente, "Proprietà Intellettuale Stripe") o copie degli stessi. La Proprietà Intellettuale Stripe è protetta dalla Legge in materia di diritto d’autore, segreti industriali, brevetti e proprietà intellettuale, e Stripe si riserva tutti i diritti sulla Proprietà Intellettuale Stripe non espressamente concessi a voi ai sensi del presente Contratto.

Potrete scegliere di o potremo invitarvi a inviare commenti o idee per migliorare i Servizi, la nostra API, la nostra piattaforma o altre parti dei nostri prodotti o servizi ("Idee"). Qualora inviate un’Idea, presumeremo che l’invio della stessa sia avvenuto in maniera volontaria, non sia stato sollecitato da noi, e ci sia stato inviato senza restrizioni sull’utilizzo della stessa Idea da parte nostra. Prendete inoltre atto che Stripe non ha alcun obbligo fiduciario o di altro tipo nei vostri confronti in relazione a Idee da voi inviateci, e che saremo liberi di utilizzare le vostre Idee senza che vi sia dovuto alcun compenso o riconoscimento di altro tipo.

### 3. Licenza

Vi concediamo una licenza non esclusiva e non trasferibile per accedere in via elettronica e utilizzare la Proprietà Intellettuale Stripe esclusivamente secondo le modalità descritte nel presente Contratto. Stripe non vi cede, e voi non avete il diritto di sublicenziare la Proprietà Intellettuale Stripe. Potremo aggiornare la Proprietà Intellettuale Stripe o mettere a vostra disposizione nuovi Servizi automaticamente secondo quanto pubblicato da Stripe elettronicamente, ma potrebbe esservi chiesto di effettuare degli interventi prima di poter utilizzare la Proprietà Intellettuale Stripe o nuovi Servizi (ivi inclusa l’attivazione attraverso la Dashboard, o l’accettazione di nuovi o ulteriori termini e condizioni). Stripe potrà revocare o risolvere la presente licenza in qualunque momento nel caso in cui utilizziate la Proprietà Intellettuale Stripe secondo modalità non consentite dal presente Contratto.

Non potrete: (i) rivendicare o registrare alcuna titolarità sulla Proprietà Intellettuale Stripe per vostro conto o per conto altrui; (ii) sublicenziare alcun diritto sulla Proprietà Intellettuale Stripe da noi concesso; (iii) importare o esportarela Proprietà Intellettuale Stripe ad un soggetto o in un paese in violazione della Legge sui controlli delle importazioni di quel paese; (iv) utilizzare la Proprietà Intellettuale Stripe secondo modalità non consentite dal presente Contratto o dalla Legge; o (v) cercare di compiere quanto sopra specificato.

### 4. Marchi Stripe; Riferimenti al nostro rapporto

Potremo mettere alcuni loghi o marchi Stripe ("Marchi Stripe") a vostra disposizione o a disposizione di altri utenti per consentirvi di identificare Stripe quale service provider. Per utilizzare i Marchi Stripe, dovrete innanzitutto accettare i termini e le condizioni dell’accordo sull’utilizzo dei Marchi Stripe denominato [Stripe Marks Usage Agreement](https://stripe.com/{{country_code}}/marks/terms). Stripe potrà limitare o revocare la vostra facoltà di utilizzare i Marchi Stripe in qualunque momento. Non potrete in nessun caso utilizzare i Marchi Stripe o la Proprietà Intellettuale Stripe consistente in marchi di fabbrica o di servizio senza il nostro espresso consenso, o in maniera tale da ingenerare confusione riguardo all’origine dei vostri e dei nostri prodotti o servizi.

Per tutta la durata del presente Contratto, potrete menzionarci pubblicamente quale vostro fornitore dei Servizi e potremo da parte nostra menzionarvi pubblicamente quale utente Stripe. Qualora non desideriate essere menzionati quale nostro utente, vi preghiamo di [contattarci](https://stripe.com/help/contact). Né voi né noi potremo implicare l’esistenza di alcun rapporto di sponsorizzazione, endorsement o associazione tra voi e Stripe che non sia effettivamente in essere. Al momento della chiusura del vostro Account Stripe, sia voi sia Stripe procederete ad eliminare dai rispettivi siti ogni riferimento pubblico al nostro rapporto.

### 5. Contenuti {#servizi-contenuti}

Potrete utilizzare i Servizi per caricare o pubblicare contenuti testuali, immagini o altri contenuti (collettivamente, "Contenuti") sul vostro Account Stripe e su siti o applicazioni di terzi ma solo se vi impegnate a ottenere gli opportuni permessi e, ove richiesto, le licenze per caricare o pubblicare tali Contenuti utilizzando i Servizi. Vi impegnate a rimborsare integralmente Stripe per tutti i costi, le penali, i danni, le pretese e altre spese da noi incorsi o sostenuti o subiti derivanti dalla pubblicazione di Contenuti illeciti attraverso i Servizi o da pretese in base alle quali i Contenuti da voi pubblicati violerebbero la proprietà intellettuale, la privacy o altri diritti di proprietà altrui.

### 6. Utilizzo di Stripe Connect e Stripe Relay

**a. Stripe Connect:** Le previsioni contenute nella presente sezione si applicano unicamente nel caso in cui decidiate di connettere il vostro Account Stripe a un platform provider (ciascuno una "Piattaforma") utilizzando il servizio denominato Stripe Connect.

Stripe Connect consente alle Piattaforme di aiutarvi ad amministrare il vostro Account Stripe e di fornire servizi aggiuntivi direttamente a voi o ai vostri Clienti. Potrete connettere il vostro Account Stripe a Piattaforme dopo esservi registrati e aver creato un Account Stripe, ovvero attraverso la Dashboard. Per utilizzare Stripe Connect dovrete inoltre accettare i termini e le condizioni del relativo accordo denominato [Stripe Connected Account Agreement](https://stripe.com/{{country_code}}/connect-account/legal). Nel momento in cui collegate il vostro Account Stripe ad una Piattaforma, autorizzate Stripe a consentire alla Piattaforma di: (i) accedere al vostro Account Stripe e ai Dati (come definiti nella [Sezione C](#sezione_c)) contenuti nel vostro Account Stripe; (ii) creare e gestire Transazioni con i vostri Clienti; e (iii) dedurre somme (per esempio, commissioni per l’utilizzo della Piattaforma) da fondi a voi spettanti da Transazioni avvenute in relazione alla Piattaforma ("Commissioni per la Piattaforma"). Dovrete concordare in sede separata con la Piattaforma di pagare le Commissioni per la Piattaforma, che saranno in aggiunta alle Commissioni.

Una volta che avrete autorizzato una Piattaforma a connettersi al vostro Account Stripe, la Piattaforma continuerà ad avere accesso al vostro Account Stripe e sarà autorizzata a svolgere le funzioni descritte nell’accordo denominato Stripe Connected Account Agreement finchè non ritirerete espressamente la vostra autorizzazione modificando le impostazioni Stripe Connect nella Dashboard.

**b. Stripe Relay:** Le previsioni contenute nella presente sezione si applicano unicamente nel caso in cui decidiate di pubblicare o accettare Transazioni attraverso il vostro Account Stripe utilizzando Stripe Relay.

Potrete pubblicare descrizioni, SKU, prezzi, magazzino, immagini di prodotti o servizi e altre informazioni che descrivono i vostri prodotti o servizi e le varianti degli stessi (collettivamente, "Dati sui Prodotti") su canali online, mobili, off-site o associati ("App") utilizzando Stripe Relay. Stripe Relay vi consente altresì di accettare Transazioni dai vostri Clienti attraverso le App, e vi consente di gestire il magazzino e acquistare informazioni per tali Transazioni. Nella presente sezione il termine "Dati sugli Ordini" indica i Dati (come definiti nella [Sezione C](#sezione_c)) trasmessi utilizzando i vostri sistemi o sistemi da voi controllati al fine di avviare o completare una Transazione, e include Dati sui Prodotti.

Potremo fornire Dati sui Prodotti attraverso la Dashboard alle App connesse al vostro Account Stripe, e le App connesse potranno pubblicare Dati sui Prodotti pubblicamente laddove abbiate fornito a noi tali dati attraverso Stripe Relay. Sarà vostro obbligo acquisire gli opportuni diritti di pubblicare Dati sui Prodotti attarverso le App, e sarete inoltre responsabili dell’accuratezza o inaccuratezza di informazioni sui prezzi, sul magazzino, fatti o dichiarazioni -  incluse quelle rilasciate erroneamente - contenute nei Dati sui Prodotti.  Riconoscete a Stripe una licenza a livello globale esente da royalty e non trasferibile per : (i) pubblicare Dati sui Prodotti attraverso le App a cui avete connesso il vostro Account Stripe; (ii) ricevere e trasmettervi Dati sugli Ordini; (iii) utilizzare marchi di fabbrica, marchi di servizio o Dati Personali (come definiti nella [Sezione C](#sezione_c)) contenuti in Dati sui Prodotti o in Dati sugli Ordini ove necessario al fine di effettuare quanto previsto al punto (i) o (ii); e (iv) autorizzare Stripe a sublicenziare tali diritti alle App per favorire l’utilizzo da parte vostra di Stripe Relay. Vi impegnate a rimborsare integralmente Stripe per tutti i costi, le penali, le perdite, le pretese e altre spese da noi incorsi, sostenuti o subiti per effetto dell’utilizzo da parte vostra di Dati sugli Ordini o della pubblicazione di Dati sui Prodotti attraverso le App.

Dichiarate che non pubblicherete consapevolmente Dati sui Prodotti che siano falsi o ingannevoli, e non utilizzerete Stripe Relay per vendere o cercare di vendere prodotti o servizi illegali attraverso le App, e dichiarate inoltre di essere responsabili in via esclusiva per la produzione, esecuzione, spedizione e fornitura di servizi accessori relativi alle Transazioni che riceverete attraverso l’utilizzo di Stripe Relay.

**c. Altri Servizi:** Di volta in volta potremo offrirvi funzioni o servizi aggiuntivi che potrebbero essere soggetti ad ulteriori o diversi termini e condizioni di servizio. Non potrete utilizzare questi servizi aggiuntivi senza aver prima accettato il contratto o i termini applicabili a quei servizi.

Potremo inoltre fornirvi accesso a servizi indentificati come servizi "beta" o servizi pre-lancio. Prendete atto che tali servizi potranno essere ancora in via di definizione, potrebbero contenere bug o errori, contenere funzioni incomplete, cambiare in maniera sostanziale prima del lancio ufficiale sul mercato, o non essere mai lanciati sul mercato. Forniamo servizi beta “AS IS”, ossia nello stato di fatto in cui si trovano, e senza garanzie di alcun tipo, e l’utilizzo da parte vostra di tali servizi, o l’affidamento da parte vostra su tali servizi beta sarà esclusivamente a vostro rischio.

## Sezione C: Servizi di Pagamento {#sezione_c}

### 1. Introduzione sui Servizi di Pagamento

Stripe vi fornisce Servizi di Pagamento direttamente o attraverso vari Financial Services Provider (o Fornitori di Servizi Finanziari). I Servizi di Pagamento vi consentono di accettare pagamenti dai vostri Clienti per determinate Transazioni. Potremo limitare o rifiutare di elaborare Addebiti (come definiti di seguito) per Attività Vietate, o Addebiti presentati in violazione del presente Contratto. Per utilizzare i Servizi di Pagamento, dovrete altresì accettare accordi separati con i Fornitori di Servizi Finanziari come descritto nella Sezione 5. 

Alcuni dei Servizi di Pagamento offerti da Stripe sono servizi che possono essere forniti solo da un fornitore di servizi di pagamento autorizzato o da un istituto di moneta elettronica autorizzato ("Servizi di Pagamento Autorizzati"). Laddove acquisiate Servizi di Pagamento Autorizzati, i servizi saranno forniti da Stripe Payments UK, Ltd., e saranno soggetti ai termini e alle condizioni sui [Servizi di Pagamento Autorizzati](https://stripe.com/spukl/legal).

I termini elencati di seguito utilizzati in questa sezione si riferiscono all’utilizzo da parte vostra di Servizi di Pagamento:

"Addebito" indica una istruzione di accredito o addebito per acquisire fondi da un conto detenuto da un Cliente presso una banca o altro istituto finanziario in relazione a una Transazione.

"Contestazione" indica una istruzione avviata da un Cliente con un Financial Services Provider o con noi per la restituzione di fondi per un Addebito in essere (ivi incluso un charge-back su un circuito di carte di pagamento; o una contestazione su un circuito di addebito).

"Penale" indica multe, costi o altri addebiti imposti da noi o da un Fornitore di Servizi Finanziari a seguito di una vostra violazione della Legge o del presente Contratto, o per quanto consentito dal Regolamento del Circuito di Pagamento.

"Regolamento del Circuito di Pagamento" indica le linee guida, lo statuto, le norme e i regolamenti imposti dai Fornitori di Servizi Finanziari e da fornitori di modalità di pagamento che operano modalità di pagamento e circuiti di pagamento supportati da Stripe (incluso il regolamento operativo dei circuiti di carte di pagamento per circuiti Visa, MasterCard, o American Express; e il regolamento operativo BACS, CHAP, e SEPA).

"Rimborso" indica una istruzione avviata da voi per la restituzione di fondi a un Cliente per un Addebito in essere.

"Restituzione" indica una istruzione avviata da voi, da un Cliente o da un Financial Services Provider per la restituzione di fondi non legati a un Addebito in essere.

"Storno" indica una istruzione avviata da un Fornitore di Servizi Finanziari o da noi per la restituzione di fondi per un Addebito in essere. Gli Storni possono derivare (i) dall’annullamento di un addebito da parte di un Financial Services Provider; (ii) da fondi pagati a vostro favore per errore o senza autorizzazione; (iii) dalla presentazione di un Addebito in violazione del Regolamento del Circuito di Pagamento, o laddove la presentazione dell’Addebito o l’utilizzo da parte vostra di Servizi di Pagamento violi il presente Contratto.

"Trasferimento" indica una istruzione di accredito di fondi su o di addebito di fondi da un conto che designate presso un Financial Services Provider.

### 2. Registrazione per l’utilizzo di Servizi di Pagamento

Nel momento in cui vi registrate per creare un Account Stripe, potrebbero esservi richieste informazioni finanziarie o informazioni che utilizziamo per identificare voi, i vostri Rappresentanti, titolari, beneficiari effettivi ed altri soggetti associati al vostro Account Stripe. Per tutta la durata del presente Contratto, potremo condividere informazioni riguardanti il vostro Account Stripe con Fornitori di Servizi Finanziari al fine di verificare il possesso da parte vostra dei requisiti per utilizzare i Servizi di Pagamento, creare i conti necessari o crediti presso i Financial Services Provider, monitorare Addebiti ed altre attività, e condurre verifiche di compliance e gestione dei rischi. Esamineremo e potremo condurre ulteriori verifiche di tanto in tanto con riguardo alle informazioni relative al vostro Account Stripe per determinare se siete in possesso dei requisiti per utilizzare i Servizi di Pagamento.  L’utilizzo da parte di Stripe delle informazioni da voi forniteci ai sensi del presente Contratto è descritto in dettaglio nella [Sezione D](#sezione_d).

Stripe non è una banca e non accetta pertanto depositi, non fornisce prestiti o proroga crediti. Nel caso in cui accettiate pagamenti per prodotti o servizi (inclusi eventi quali concerti o altri spettacoli) non immediatamente consegnabili al Cliente (un "Pre-ordine"), potremo a nostra esclusiva discrezione avviare Storni o trattenere [Riserve](#compensazione-fondi-e-riserve) per tutti o per una parte degli Addebiti elaborati da noi in relazione a un Pre-ordine. Qualora desideriate ricevere un pagamento relativo a un Pre-ordine, vi preghiamo di [contattarci](https://stripe.com/help/contact) prima di farlo.

### 3. Elaborazione di Transazioni, Contestazioni, Rimborsi, Storni

Potrete unicamente inoltrare Addebiti attraverso i Servizi di Pagamento che sono autorizzati dai vostri Clienti. Per consentirci di elaborare le Transazioni per voi, autorizzate e date istruzioni ai Financial Services Provider di ricevere e pagare fondi a voi dovuti attraverso i Servizi di Pagamento, e nominate Stripe quale vostro agente al fine di favorire il ricevimento da parte vostra dei Servizi di Pagamento. Provvederemo ad aggiornare tempestivamente il saldo del vostro Account Stripe per dar conto di proventi da Transazioni da noi ricevuti per vostro conto. 

Salvo laddove diversamente convenuto tra Stripe e un Cliente, siete voi a mantenere il rapporto diretto con i vostri Clienti e spetta a voi: (i) acquisire il relativo consenso per inoltrare Addebiti attraverso i Servizi di Pagamento per conto dei vostri Clienti; (ii) dare conferma o fornire quietanze ai Clienti per ciascun Addebito; (iii) verificare l’identità dei Clienti; e (iv) determinare il diritto e l’autorità di un Cliente di portare a compimento Transazioni. Tuttavia, anche Transazioni autorizzate potrebbero essere oggetto di Contestazione. Stripe non è responsabile e non risponde nei vostri confronti per Addebiti autorizzati e completati che siano successivamente oggetto di Contestazione, Rimborso o Storno, inoltrati senza autorizzazione o per errore, o in violazione della Legge.

Siete immediatamente responsabili nei nostri confronti per tutte le Contestazioni, i Rimborsi, gli Storni, le Restituzioni o le Penali a prescindere dalla ragione o dal momento in cui si verificano. Potremo rifiutarci di attivarci a seguito di un’istruzione di Rimborso, o ritardare l’esecuzione di tale istruzione: (i) nel caso in cui tale istruzione comporti che il saldo sul vostro Account Stripe risulti negativo; (ii) nel caso in cui siate soggetti a Procedure Fallimentari; o (iii) laddove riteniamo comunque che ci sia il rischio che non adempiate alle vostre obbligazioni ai sensi del presente Contratto (anche con riguardo all’Addebito oggetto dell’istruzione di Rimborso).

In molti, ma non in tutti i casi, potrete opporvi a una Contestazione presentando prove attraverso l’API o la Dashboard. Potremo richiedervi di fornire ulteriori informazioni ai Financial Services Provider per assistervi nell’opposizione alla Contestazione, ma non possiamo garantire l’esito positivo della vostra iniziativa. I Financial Services Provider potrebbero respingere la vostra opposizione per opportune ragioni. Nel caso in cui una vostra opposizione abbia esito positivo, interamente o in parte, un Financial Services Provider potrà accreditare fondi associati all’Addebito oggetto della Contestazione (o parte di essi) sul vostro Account Stripe. Non potrete presentare un nuovo Addebito che duplichi un’Operazione oggetto di Contestazione.

Vi preghiamo di tener presente che dovrete rispondere per tutti i danni incorsi qualora siano utilizzate credenziali di pagamento o conti persi o rubati per acquistare prodotti o servizi da voi. Stripe non vi assicura e non vi assicurerà contro danni causati da frode in nessuna circostanza. Per esempio, nel caso in cui qualcuno finga di essere il legittimo acquirente ma sia un truffatore, dovrete rispondere per tutti i relativi costi, ivi incluse Contestazioni, anche nel caso in cui non recuperiate il prodotto acquistato in maniera fraudolenta. Anche se collaboreremo con voi per assistere voi o le autorità esecutrici nel recupero dei fondi persi, Stripe non avrà alcuna responsabilità nei vostri confronti, e non sarà responsabile per le perdite finanziarie da voi subite o per altre eventuali conseguenze derivanti da frodi.  Forniamo i Controlli di Sicurezza di cui alla Sezione D.3 per aiutarvi a mitigare il rischio di danni derivanti da frodi sul vostro Account Stripe, e vi consigliamo vivamente di prendere visione e adottare i Controlli di Sicurezza opportuni per la vostra società.

Noi o un Financial Services Provider potremo emettere uno Storno per un Addebito nel caso in cui l’Addebito avvenga senza l’autorizzazione del titolare del conto, in relazione a un’Attività Vietata, violi il Regolamento del Circuito di Pagamento, o per altre ragioni. Nel caso di emissione di uno Storno da parte nostra o di un Financial Services Provider, ve ne daremo Comunicazione e vi forniremo una descrizione della causale dello Storno.


### 4. Responsabilità e comunicazioni nei confronti dei vostri Clienti

È molto importante per noi che i vostri Clienti prendano atto della finalità, dell’ammontare e delle condizioni relative ad Addebiti che ci inoltrate. Ciò detto, nel momento in cui utilizzate i Servizi di Pagamento vi impegnate a: (i) comunicare accuratamente, e non rilasciare false dichiarazioni con riguardo alla natura della Transazione e all’ammontare dell’Addebito nell’opportuna valuta prima di inoltrarlo all’API; (ii) fornire una ricevuta che descriva accuratamente ciascuna Transazione ai Clienti; (iii) fornire ai Clienti una modalità comprensibile per contattarvi nel caso in cui il prodotto o servizio non sia fornito come descritto; (iv) non utilizzare i Servizi per vendere prodotti o servizi in maniera scorretta o ingannevole, non esporre i Clienti a rischi irragionevoli, e comunicare preventivamente termini sostanziali di un acquisto; e (v) informare i Clienti del fatto che Stripe e le sue affiliate a livello mondiale elaborano le Transazioni (incluse Transazioni di pagamento) per vostro conto. Vi impegnate altresì a mantenere una corretta policy in materia di restituzione, rimborso, cancellazione o rettifica, e a spiegare chiaramente la procedura con cui i Clienti possono ricevere un rimborso.

Potrete utilizzare alcuni Servizi di Pagamento per ricevere pagamenti ricorrenti o per sottoscrizioni dai vostri Clienti. Nel caso in cui utilizziate i Servizi di Pagamento per inoltrare Addebiti ricorrenti o relativi a sottoscrizioni, vi impegnate a conformarvi alla Legge vigente, informando altresì chiaramente i Clienti, prima di inoltrare il primo Addebito, che verranno effettuati a loro carico una serie di addebiti in via continuativa e spiegando loro come annullare la sottoscrizione o cancellare l’Addebito ripetuto o la sottoscrizione.

Se avviate Transazioni con Clienti che sono persone fisiche (i.e. clienti), vi impegnate espressamente a fornire le comuncazioni previste dalla Legge e ad astenervi dall’intraprendre o compiere atti o pratiche sleali o ingannevoli.

### 5. Fornitori di Servizi Finanziari e fornitori di modalità di pagamento

L’utilizzo da parte vostra dei Servizi di Pagamento è soggetto a ulteriori termini che si applicano tra voi ed uno o più tra i seguenti soggetti: Stripe, un’affiliata Stripe, o un Fornitore di Servizi Finanziari ("Termini sui Servizi Finanziari"). Inoltre, specifici termini e condizioni potrebbero anche applicarsi a specifiche modalità di pagamento ("Termini di Pagamento"). Utilizzando i Servizi di Pagamento, acettate i Termini sui Servizi Finanziari e i vigenti Termini di Pagamento come previsti nella [pagina legal terms](http://www.stripe.com/legal) del vostro sito (ivi inclusi quelli che vi vincolano separatamente ai Fonitori di Servizi Finanziari o ai fornitori di modalità di pagamento). I [Valitor Terms](/valitor/legal) sono un esempio di Termini sui Servizi Finanziari.

Potremo aggiungere o eliminare Fornitori di Servizi Finanziari o modalità di pagamento in qualsiasi momento. I Termini sui Servizi Finanziari e i Termini di Pagamento potranno inoltre essere modificati di tanto in tanto. Il vostro utilizzo ininterrotto dei Servizi di Pagamento costituisce il vostro consenso e la vostra accettazione di tali integrazioni, eliminazioni e modifiche.

Ci autorizzate a dare istruzioni ai Fornitori di Servizi Finanziari affinché detengano, ricevano e paghino somme per vostro conto, e a dare istruzioni a detti Fornitori di Servizi Finanziari su come e quando trasferirvi tali somme. Ci autorizzate inoltre a indicare quali Fornitori di Servizi Finanziari possono detenere somme a titolo di regolazione, deposito e trust, in attesa di un trasferimento di somme a vostro favore in base ai termini del presente Contratto. Un Fornitore di Servizi Finanziari manterrà un conto di compensazione attraverso cui saldare somme, e i trasferimenti a vostro favore da tale conto costituiranno un pagamento a saldo e definitivo a vostro favore da parte del Fornitore di Servizi Finanziari.

### 6. Specifiche modalità di pagamento

Nel momento in cui accettate pagamenti tramite carta, avrete l’obbligo di conformarvi al Regolamento del Circuito di Pagamento applicabile alle banche, ivi inclusi i Regolamenti dei Circuiti di Pagamento previsti da [Visa](http://usa.visa.com/merchants/operations/op_regulations.html), [MasterCard](http://www.mastercard.com/us/merchant/support/rules.html), e [American Express](https://www.americanexpress.com/uk/content/merchant/downloads.html?inav=gb_business_merch_support_dwnld).

Tali Regolamenti dei Circuiti di Pagamento prevedono che potrete accettare solo pagamenti per transazioni commerciali legali bona fide e potrete solo utilizzare marchi di circuiti di pagamento o marchi di servizio in linea con quanto previsto dai Regolamenti dei Circuiti di Pagamento. I Regolamenti dei Circuiti di Pagamento per circuiti di carte di pagamento potranno anche limitare la vostra capacità di distinguere per tipo di carta o commissioni supplementari per l’accettazione di carte.

I circuiti di carte di pagamento potranno modificare il relativo Regolamento del Circuito di Pagamento in qualunque momento senza preavviso, e Stripe si riserva il diritto di cambiare i Servizi di Pagamento per l’elaborazione di carte in qualunque momento per conformarsi ai Regolamenti dei Circuiti di Pagamento. Potremo comunicare le informazioni forniteci che utilizziamo per identificare la natura dei prodotti o servizi con Fornitori di Servizi Finanziari, anche assegnando le vostre attività ad un particolare merchant category code (o MCC, ossia un codice merceologico utilizzato dai circuiti di pagamento).

I Clienti generalmente sollevano Contestazioni relative ai circuiti di carte di pagamento (i.e. chargeback) quando un’istituto non provvede a fornire il prodotto o servizio al Cliente, o qualora il titolare del conto della carta di pagamento non abbia autorizzato l’Addebito. Laddove si applichino tassi di charge-back elevati (generalmente quelli superiori all’1%) potreste non essere in grado di utilizzare i Servizi di Pagamento. Qualora le Contestazioni con i vostri Clienti non vengano gestite tempestivamente ed efficientemente potreste non essere in grado di accettare carte di pagamento per le vostre attività.

Nel momento in cui accettate Transazioni con carte di pagamento, il Regolamento del Circuito di Pagamento vi vieta espressamente di (i) fornire rimborsi monetari per un Addebito su una carta di credito, salvo laddove previsto dalla Legge, (ii) accettare contanti, equivalenti o altri valori per un rimborso, (iii) agire in qualità di intermediari di pagamenti o aggregatori, o comunque rivendere Servizi di Pagamento per conto altrui, (iv) presentare un Addebito che ritenete sia fraudolento, o (v) utilizzare Servizi di Pagamento secondo modalità che costituiscono abuso dei circuiti dei Fornitori di Servizi Finanziari o violazione dei Regolamenti dei Circuiti di Pagamento.

Qualora utilizziate in maniera impropria i Servizi di Pagamento per transazioni con carte di pagamento o intraprendiate attività che i circuiti di carte di pagamento reputano tali da recare pregiudizio al vostro brand, o qualora siamo tenuti a farlo ai sensi del Regolamento del Circuito di Pagamento, potremo inviare informazioni su di voi, i vostri Rappresentanti, Titolari, beneficiari effettivi, o altri soggetti associati al vostro Account Stripe al MATCH terminated merchant listing tenuto da MasterCard, a cui ha accesso e che viene aggiornato da Visa e American Express, o al Consortium Merchant Negative File tenuto da Discover. Qualora foste inseriti in uno dei suddetti elenchi potreste non essere in grado di accettare pagamenti effettuati con carte di pagamento. Prendete atto e acconsentite alla comunicazione di tali informazioni e all’integrazione stessa dei suddetti elenchi, e vi impegnate a risarcirci integralmente per tutti i danni eventualmente incorsi a seguito di pretese di terzi, e rinunciate al diritto di avanzare pretese dirette nei nostri confronti in relazione alle suddette attività di comunicazione e segnalazione.

### 7. Trasferimenti e Payout Schedule

**a. Trasferimenti relativi al vostro Payout Account:** I trasferimenti potranno essere avviati da voi sul o dal vostro Account Stripe sul o dal conto detenuto presso un Financial Services Provider che indicate nella Dashboard (il "Payout Account"). Qualora vi sia un saldo positivo sul vostro Account Stripe, il Trasferimento avverrà dal vostro Payout Account, mentre qualora vi sia un saldo negativo sul vostro Account Stripe, il Trasferimento sarà effettuato dal vostro Payout Account. Tutti i Trasferimenti sul vostro Payout Account non includeranno Commissioni, Penali, e importi a noi dovuti a qualunque titolo. Dichiarate di essere autorizzati ad avviare Trasferimenti sul e dal Payout Account.

Potremo offrirvi la possibilità di richiedere che i fondi siano regolati sul vostro Payout Account in una valuta diversa da quella in cui avete accettato il relativo pagamento da un cliente (“Multi-Currency Processing”). Per utilizzare tale servizio, dovrete fornirci un valido Payout Account per ciascuna valuta per la quale richiedete il pagamento, in base al nostro elenco di valute di pagamento disponibili. Potremo aggiungere o eliminare valute dal nostro elenco delle valute di pagamento disponibili in qualunque momento. Qualora utilizziate il servizio Multi-Currency Processing, indicheremo al momento dell’addebito (per esempio attraverso l’API) il tasso di conversione che verrà applicato all’addebito. Qualora rimborsiate un addebito, il tasso di conversione applicato sarà il tasso in vigore al momento del rimborso, e non al momento dell’addebito.  Inoltrando un addebito o un rimborso perché sia processato si intenderà che avrete accettato il relativo tasso di conversione. Potrete decidere in qualunque momento di non utilizzare il servizio Multi-Currency Processing. Potrete anche cambiare le informazioni sul Payout Account o altre impostazioni associate al vostro utilizzo del servizio Multi-Currency Processing, ma tali modifiche avranno effetto solo sugli addebiti successivi.

Il termine "Payout Schedule" si riferisce al tempo necessario per avviare un Trasferimento sul vostro Payout Account. La vostra Payout Schedule è indicata nella Dashboard. Stripe potrà richiedere un periodo di attesa prima di effettuare un primo Trasferimento sul Payout Account. Dopo il primo Trasferimento, accrediteremo i fondi sul Payout Account in base alla Payout Schedule indicata; tuttavia va considerato che i Financial Services Provider, ivi incluso l’istituto presso cui è acceso il Payout Account, potrebbero ritardare i Trasferimenti per qualsivoglia ragione. Non saremo responsabili per eventuali iniziative intraprese dall’istituto presso cui è acceso il Payout Account volte a non accreditare somme sul Payout Account o a non rendervi disponibili fondi contrariamente alle vostre attese.

Ci riserviamo il diritto di modificare la Payout Schedule o sospendere i Trasferimenti a vostro favore. Forniamo di seguito alcuni esempi di situazioni in cui ciò potrebbe avvenire: (i) in presenza di pendenti, previste o eccessive Contestazioni, Rimborsi o Storni; (ii) nel caso in cui sospettassimo  o venissimo a conoscenza di attività sospette; o (iii) qualora fossimo tenuti ad agire in tal senso per Legge o a seguito di un provvedimento giudiziario. Potremo avere il diritto di trattenere Trasferimenti sul vostro Payout Account in caso di risoluzione del presente Contratto nel caso in cui ritenessimo di poter subire perdite derivanti da crediti, frode o altri rischi legali associati al vostro Account Stripe. Qualora esercitassimo il nostro diritto di trattenere un Payout per qualsivoglia ragione, vi comunicheremo la motivazione generale e vi indicheremo una tempistica per il rilascio dei fondi.

**b. Trasferimenti a favore di Beneficiari:** Potremo offrire Servizi di Pagamento che vi consentono di inviare Trasferimenti ad altri soggetti ("Recipient Account"). Acconsentite a nominare Stripe (o un Financial Services Provider designato da Stripe) quale vostro agente affinché inoltri i Trasferimenti sui Recipient Account per vostro conto. Prendete atto e convenite che: (i) pagheremo solo Recipient Account con fondi disponibili per Trasferimenti; (ii) potremo subordinare Trasferimenti su Recipient Account alla verifica dell’identità del titolare, alla verifica della legittimità di un titolare a ricevere un Trasferimento, o in qualunque altra maniera o per qualsivoglia altra finalità; (iii) è vostra esclusiva responsabilità accertare l’accuratezza e completezza delle istruzioni che ci fornite per un Trasferimento su un Recipient Account; e (iv) salvo ove diversamente convenuto tra voi e Stripe, siete responsabili in via esclusiva per tutti gli obblighi contrattuali o giuridici assunti nei confronti del titolare di un Recipient Account, ivi incluso l’obbligo di effettuare un pagamento o fornire moduli relativi a tasse o imposte dovute da voi o da un soggetto terzo. Dichiarate che: (i) non effettuerete Trasferimenti in favore o per conto di Attività Vietate; e (ii) tutte le informazioni o autorizzazioni che ci fornite riguardo a ciascun Recipient Account sono complete ed accurate. Vi impegnate a non avanzare pretese nei nostri riguardi, e a risarcirci integralmente per tutti gli eventuali danni da noi subiti a seguito del vostro utilizzo, o mancato utilizzo corretto, dei Servizi di Pagamento per effettuare Trasferimenti su Recipient Account.

**c. Altri Termini:** Le informazioni richieste per un Trasferimento dipenderanno dal Financial Services Provider che detiene il Payout Account o il Recipient Account. Vi preghiamo di accertarvi che tutte le informazioni sui Payout Account o sui Recipient Account a noi fornite siano corrette ed accurate. Qualora ci forniate informazioni incorrette (i) riconoscete che i Trasferimenti potrerebbero essere inviati su un conto sbagliato e potremmo non essere in grado di recuperare le somme da tali Trasferimenti incorretti, e (ii) convenite che sarete responsabili in via esclusiva per tutti i danni subiti da voi o da terzi, non avanzerete pretese nei nostri riguardi in relazione a tali Trasferimenti erronei, e dovrete risarcirci integralmente per i danni subiti.

### 8. Fondi di compensazione e Riserve 

Tutti i fondi derivanti da Addebiti sono tenuti in conti di compensazione in pool (i "Conti di Compensazione"). Effettueremo Trasferimenti su e dai Conti di Compensazione secondo quanto descritto nel presente Contratto; tuttavia, non avete alcun diritto relativamente ai Conti di Compensazione o ai fondi detenuti in tali conti, non avete il diritto di prelevare fondi dai Conti di Compensazione, e non riceverete interessi sulle somme tenute in tali conti.

In alcune circostanze, potremo chiedervi di accantonare fondi in reserve o di imporre condizioni sul rilascio di fondi (ciascuna una "Riserva"). Potremo imporre una Riserva su di voi per qualsivoglia ragione nel caso in cui ritenessimo che il rischio di Perdita per Stripe, Clienti, o altri soggetti associati al vostro Account Stripe sia più alto del normale. Per esempio, potremo mantenere una Riserva nel caso in cui: (i) le vostre attività o le attività di vostri Clienti aumentino il rischio di Perdita per noi o per i vostri Clienti, (ii) abbiate violato o sia probabile che violerete il presente Contratto, o (iii) il vostro Account Stripe presenti un numero elevato o stranamente alto di Contestazioni. Nel caso in cui imponessimo  una Riserva, stabiliremo i termini della stessa e vi forniremo Comunicazione dell’ammontare, dei tempi e delle condizioni con cui e al verificarsi delle quali i fondi nella Riserva saranno liberati. In molti casi, l’ammontare della Riserva corrisponderà all’intero importo di Addebiti processati utilizzando i Servizi di Pagamento. Potremo modificare o imporre condizioni sui termini della Riserva sulla base di una continua valutazione dei rischi associati al vostro Account Stripe, qualora ciò dovesse esserci richiesto da Financial Services Providers, o per qualsivoglia altra ragione. Potremo finanziare la Riserva con somme processate attraverso l’utilizzo da parte vostra di Servizi di Pagamento, addebitandole sul Payout Account o su un altro conto bancario associato al vostro Account Stripe, o chiedendovi direttamente dei fondi.

Ove possibile, preferiremo accertare la necessità di creare una Riserva prima di procedere alla sua costituzione. Qualora temiate che potremmo imporre una Riserva su di voi a causa della natura delle vostre attività, vi preghiamo di [contattarci](https://stripe.com/help/contact) prima di utilizzare i Servizi.

### 9. Diritti di garanzia, di riscossione e di compensazione

**a. Diritti di garanzia:** Ci concedete un privilegio e un diritto di garanzia su tutti i fondi processati e depositati su tutti i Payout Account o su qualunque altro conto associato al vostro Account Stripe, e sui fondi processati utilizzando i Servizi di Pagamento. Ciò vuol dire che qualora non abbiate pagato somme a nostro favore, o in favore di vostri Clienti, o delle nostre affiliate, avremo un diritto che prevarrà sui diritti di altri vostri creditori di sequestrare o trattenere fondi a voi dovuti per Transazioni che elaboriamo attraverso i Servizi, e di addebitare o trattenere fondi da un conto bancario associato al vostro Account Stripe. Su nostra richiesta, dovrete sottoscrivere e consegnare documenti e pagare relativi oneri che riterremo necessari per costituire, perfezionare e mantenere un diritto di garanzia su tali fondi.

**b. Diritti di riscossione e di compensazione:** Vi impegnate a pagare tutti gli importi dovuti a noi o alle nostre affiliate su nostra richiesta. Ove possibile, cercheremo prima di riscuotere o compensare saldi sui vostri Account Stripe con il vostro utilizzo dei Servizi di Pagamento o altri fondi che tratteniamo a titolo di Riserva. Tuttavia, potremo riscuotere vostre obbligazioni ai sensi del presente Contratto da un Payout Account associato al vostro Account Stripe o a un Account Stripe in comproprietà deducendo o compensando i corrispondenti importi con fondi a vostro credito derivanti dal vostro utilizzo dei Servizi di Pagamento, o attraverso un addebito diretto da un Payout Account identificato sul vostro Account Stripe o su un Account Stripe in comproprietà. Il mancato pagamento da parte vostra di importi dovuti a noi o in favore di nostre affiliate ai sensi del presente Contratto costituirà violazione e dovrete rispondere di eventuali costi da noi sostenuti ai fini del recupero di tali somme in aggiunta all’importo da voi dovuto.  I costi di recupero potranno includere onorari e spese legali, costi di procedimenti arbitrali o giudiziari, compensi spettanti ad agenti incaricati della riscossione, eventuali interessi e altri costi connessi.

In alcune circostanze, potremo richiedere una garanzia personale, una parent company guarantee o altra garanzia (una "Garanzia") dal titolare, proprietario o altro garante di un utente. Una Garanzia consiste in una promessa giuridicamente vincolante da parte di una pesona fisica o giuridica di pagare importi dovuti dall’utente nel caso in cui l’utente non sia in grado di pagare. Qualora vi chiediamo di fornirci una Garanzia, vi informeremo specificatamente riguardo all’ammontare e alle ragioni della Garanzia. Qualora non foste in grado di fornirci tale Garanzia ove richiesta, non vi sarà consentito di utilizzare i Servizi.

### 10. Riconciliazione e notifica di errore

La Dashboard contiene informazioni su Addebiti, cronologia Addebiti, e altre attività sul vostro Account Stripe. Salvo quanto richiesto dalla Legge, sarete responsabili in via esclusiva di riconciliare le informazioni contenute nella Dashboard generate dal vostro utilizzo dei Servizi di Pagamento con i vostri dati sulle Transazioni Clienti, nonché per l’identificazione di eventuali errori nelle Transazioni. Vi impegnate a esaminare il vostro Account Stripe e informarci immediatamente con riguardo a eventuali errori. Provvederemo a indagare e, ove opportuno, cercheremo di rettificare gli eventuali errori segnalati, ivi inclusi errori fatti da Stripe o dai nostri Financial Services Provider. Tuttavia, vi preghiamo di tener presente che la vostra capacità di recuperare fondi che avete perso a causa di un errore in una Transazione potrebbe essere molto limitata o persino impossibile, in particolare nel caso in cui non fossimo stati noi a causare l’errore, o nel caso in cui i fondi non siano più disponibili sul Payout Account o sul Recipient Account. Collaboreremo con voi e con i nostri Financial Services Provider per correggere un errore in una Transazione in conformità al Regolamento del Circuito di Pagamento; tuttavia, qualora non provvediate a comunicarci un errore in una Transazione per consentirci di esaminarlo tempestivamente e in ogni caso entro 13 mesi dal momento in cui ne venite a conoscenza o vi viene segnalato nella Dashboard, rinunciate al vostro diritto di avanzare una pretesa nei nostri confronti o nei confronti dei nostri Financial Services Provider per importi associati all’errore nella Transazione.

### 11. Conti dormienti

Nel caso in cui lasciate somme dormienti su un Account Stripe e non ci diate istruzioni su dove trasferire tali fondi, potremmo essere tenuti per Legge a considerare tali fondi da voi abbandonati, e a consegnarli a varie autorità governative. Per quanto richiesto dalla Legge, cercheremo di darvi Comunicazione nel caso in cui custodissimo  fondi a voi dovuti su un conto oltre il periodo di dormienza applicabile per beni abbandonati. Qualora non fossimo in grado di contattarvi, dovremo trattare i fondi presenti sul vostro Account Stripe come fondi abbandonati, e consegnarli alla competenti autorità governative.

## Sezione D: Utilizzo dei Dati, Privacy, e Sicurezza {#sezione_d}

### 1. Introduzione sull’Utilizzo dei Dati

Proteggere, tenere al sicuro e conservare le informazioni elaborate e gestite attraverso i Servizi è una delle nostre priorità, e dovrebbe essere anche una vostra priorità. La presente sezione descrive i rispettivi obblighi nel momento in cui si gestiscono e archiviano informazioni relative ai Servizi. I termini utilizzati nella presente sezione si riferiscono ai dati forniti a Stripe da voi o dai vostri Clienti, o ricevuti da voi o a cui voi avete avuto accesso attraverso il vostro utilizzo dei Servizi:

"Dati Personali" indica informazioni che identificano una determinata persona fisica (non una società, persona giuridica o macchina) e che sono trasmesse a o sono accessibili attraverso i Servizi.

"Dati Utente" indica informazioni che descrivono la vostra impresa e le relative operazioni, i vostri prodotti o servizi, e gli ordini emessi da Clienti.

"Dati sui Pagamenti" indica le informazioni sul conto pagamenti, le informazioni comunicate a o da Financial Services Provider, informazioni finanziarie specificatamente regolate dalla Legge e dai Regolamenti dei Circuiti di Pagamento, ed altre informazioni utilizzate con i Servizi di Pagamento per completare una Transazione.

"Dati Stripe" indica i dati relativi alle transazioni API sull’infrastruttura Stripe, informazioni utilizzate nell’identificazione e analisi di frodi, informazioni in forma aggregata o anonima generate da Dati, ed altre informazioni create da od originate da Stripe o dai Servizi.

Il termine "Dati" utilizzato senza un modificatore indica tutti i Dati Personali, i Dati Utente, i Dati sui Pagamenti, e i Dati Stripe.

Stripe elabora, analizza e gestisce i Dati per: (a) fornire Servizi a voi, ad altri utenti Stripe, e a Clienti; (b) mitigare frodi, perdite finanziarie, o altri danni a utenti, Clienti e Stripe; (c) analizzare, sviluppare e migliorare i nostri prodotti, sistemi e strumenti. Stripe fornisce Dati a service provider terzi, ivi inclusi Financial Services Provider e loro affiliate, nonché affiliate internazionali di Stripe, per consentirci di fornire Servizi a voi e ad altri utenti. Non forniamo Dati Personali a parti non affiliate per vendervi i loro prodotti. Prendete atto e acconsentite che Stripe utilizzi i Dati per le finalità e in conformità a quanto previsto nella presente [Sezione D](#sezione_d).

### 2. Tutela dei Dati e Privacy

**a. Riservatezza:** Stripe utilizzerà i Dati Utente solo secondo quanto consentito dal presente Contratto, da altri accordi tra voi e Stripe, o come da voi indicato. Dovrete proteggere tutti i Dati che riceverete attraverso i Servizi, e non potrete rivelare o diffondere tali Dati, e dovrete utilizzarli solo in relazione ai Servizi e secondo quanto consentito dal presente Contratto o da altri accordi tra voi e Stripe. Nessuna delle parti potrà utilizzare i Dati Personali per attività di marketing nei riguardi dei Clienti salvo il caso in cui abbia ottenuto il consenso espresso da un Cliente ad agire in tal senso. Non potrete rivelare Dati sui Pagamenti a soggetti terzi salvo che in relazione all’elaborazione di Transazioni richieste da Clenti e in conformità alla Legge vigente e ai Regolamenti dei Circuiti di Pagamento.

**b. Privacy:** La tutela dei Dati Personali è per noi di estrema importanza. La nostra [Privacy Policy](https://stripe.com/{{codice_paese}}/privacy) illustra le modalità con cui e le finalità per cui raccogliamo, utilizziamo, tratteniamo, riveliamo e tuteliamo i Dati Personali che ci fornite. Vi impegnate a prendere visione delle previsioni contenute nella nostra Privacy Policy, che provvederemo ad aggiornare di tanto in tanto.

Dichiarate di conformarvi e che continuerete a conformarvi a tutte le Leggi vigenti in materia di privacy, protezione e utilizzo dei Dati che ci fornite o a cui avete accesso attraverso il vostro utilizzo dei Servizi. Dichiarate altresì di avere acquisito tutti i necessari diritti e consensi ai sensi della Legge vigente per rivelare a Stripe – o consentire a Stripe di raccogliere, utilizzare, conservare e rivelare – i Dati Personali che ci fornite o che ci autorizzate a raccogliere, ivi inclusi i Dati che potremo raccogliere direttamente dai Clienti utilizzando i cookie o mezzi analoghi. Secondo quanto richiesto dalla Legge o in relazione al presente Contratto siete responsabili in via esclusiva di informare i Clienti del fatto che Stripe elabora le Transazioni (ivi incluse Transazioni di pagamento) per voi e può ricevere da voi Dati Personali. Inoltre, laddove richiesto dalla Legge o dai Regolamenti dei Circuiti di Pagamento, potremo cancellare o scollegare Dati Personali di un Cliente dal vostro Account Stripe su richiesta del Cliente.

Stripe fornirà alcuni o tutti i Servizi da sistemi situati all’interno degli Stati Uniti o da altri paesi al di fuori di {{nome_paese}}. Pertanto, è vostro obbligo informare i vostri Clienti che i Dati sui Pagamenti potranno essere trasferiti, elaborati o archiviati al di fuori di {{nome_paese}} e, secondo quanto previsto nella nostra Privacy Policy, potranno essere comunicati come richiesto dalla Legge vigente, nonché di ottenere dai vostri Clienti tutti i necessari consensi ai sensi della Legge vigente in relazione a quanto sopra previsto.

Nel caso in cui veniamo a conoscenza dell’acquisizione, comunicazione o Perdita non autorizzata di Dati Personali di Clienti sui nostri sistemi, vi informeremo conformemente ai nostri obblighi previsti dalla Legge vigente. Vi informeremo altresì e vi forniremo sufficienti dettagli con riguardo all’acquisizione, comunicazione o Perdita non autorizzata per aiutarvi a mitigare l’impatto negativo sul Cliente.

**c. Conformità PCI:** Nel caso in cui utilizziate Servizi di Pagamento per accettare Transazioni con carte di pagamento, dovrete conformarvi ai Payment Card Industry Data Security Standards (PCI-DSS) e, ove applicabili alla vostra attività, agli standard di protezione denominati (PA-DSS) (collettivamente, gli "Standard di protezione PCI "). Stripe fornisce strumenti per semplificare il vostro rispetto degli Standard di protezione PCI, ma dovrete attivarvi affinché la vostra attività sia conforme a tali standard. Le iniziative da intraprendere per conformarvi agli Standard di protezione PCI dipenderanno dalla vostra implementazione dei Servizi di Pagamento. Per maggiori informazioni su come implementare i Servizi di Pagamento Stripe in maniera conforme agli Standard di protezione PCI vi invitiamo a consultare la nostra [Documentazione]( https://support.stripe.com/questions/do-i-need-to-be-pci-compliant-what-do-i-have-to-do). Su richiesta dovrete fornirci tempestivamente la documentazione comprovante la vostra conformità agli Standard di protezione PCI. Qualora scegliate di archiviare, conservare e mantenere "Account Data" (“Dati su Conti”) come definiti dagli Standard di protezione PCI (ivi incluso il numero di conto o la data di scadenza della carta di un Cliente), prendete altresì atto che dovrete mantenere un sistema conforme o utilizzare un service provider conforme agli Standard di protezione PCI per archiviare o trasmettere tali Account Data; inoltre, vi impegnate a non archiviare mai “Sensitive Authentication Data" ("Dati di Autenticazione Sensibili”), come definiti dagli Standard di protezione PCI (ivi incluso il codice CVC o CVV2), in qualunque momento. Per informazioni sugli Standard di protezione PCI vi invitiamo a visitare il [sito del PCI Council](https://www.pcisecuritystandards.org).

**d. Trattamento dei Dati.** Voi ricoprite l’incarico di titolare mentre noi agiamo in qualità di responsabile del trattamento  in relazione ai Dati Personali trattati per vostro conto ai sensi del presente Contratto, salvo che agiamo  in qualità di titolare in relazione ai Dati Personali laddove stabiliamo le finalità e modalità di trattamento dei Dati Personali (incluso, a titolo esemplificativo e non esaustivo, per conformarci a regolamenti o leggi imposte a nostro carico attraverso i Regolamenti dei Circuiti di Pagmaento o dai Financial Services Provider).
 
Stripe è una società di diritto irlandese governata dal diritto europeo, ivi inclusa la Direttiva UE 95/46/CEE. Nel caso in cui trasferissimo Dati Personali (ivi inclusi dati su Clienti) alla nostra affiliata Stripe, Inc. negli Stati Uniti, utilizzeremo le Clausole Contrattuali Standard della Commissione Europea ("Clausole Tipo ") per consentire il trasferimento legittimo di tali dati. Per richiedere una copia delle Clausole Tipo che abbiamo sottoscritto con Stripe, Inc., vi invitiamo a contattarci al seguente indirizzo email: [eudatatransfers@stripe.com](mailto:eudatatransfers@stripe.com).

Nella misura in cui agiamo quale responsabile del trattamento, tratteremo i Dati Personali in conformità ai termini del presente Contratto e alle istruzioni che potrete fornirci di volta in volta, e adotteremo opportune misure tecnico-organizzative per proteggere tali Dati Personali. Non saremo responsabili per eventuali pretese avanzate da un interessato derivanti da azione od omissione da parte vostra, nella misura in cui tale azione od omissione sia il risultato di vostre istruzioni.
 
Nella presente sezione, "titolare", "responsabile del trattamento", e "interessato" hanno il significato attribuito a tali termini nelle Clausole Tipo.

### 3. Controlli di Sicurezza e Frodi

**a. Sicurezza di Stripe:** Stripe è responsabile di tutelare la sicurezza dei Dati in nostro possesso. Manterremo in atto procedure amministrative, tecniche, e fisiche commercialmente ragionevoli per tutelare o Dati Utente e i Dati Personali nei nostri server da accessi non autorizzati, perdite accidentali, modifiche o violazioni, e ci conformeremo alla Legge vigente e ai Regolamenti dei Circuiti di Pagamento nel gestire Dati Utente e Dati Personali. Tuttavia, nessun sistema di sicurezza è impenetrabile e non possiamo garantire che soggetti non autorizzati non siano in grado di bypassare le nostre misure di sicurezza o utilizzare impropriamente i Dati in nostro possesso. Voi fornite Dati Utente e Dati Personali a Stripe nella consapevolezza che le misure di sicurezza che forniamo potrebbero non essere opportune o adeguate per la vostra attività, e vi impegnate a implementare i Controlli di Sicurezza e altri controli che soddisfino le vostre specifiche esigenze. A nostra esclusiva discrezione, potremo intraprendere iniziative, inclusa la sospensione del vostro Account Stripe, per mantenere l’integrità e la sicurezza dei Servizi o dei Dati, o per prevenire un danno nei vostri o nei nostri confronti, ovvero nei riguardi di Clienti o altri soggetti. Rinunciate ad avanzare pretese nei nostri confronti per danni da voi eventualmente subiti a seguito di nostre iniziative.

**b. La vostra Sicurezza:** Siete responsabili in via esclusiva per la sicurezza dei Dati presenti sul vostro sito, nei vostri server, in vostro possesso, o a cui siete altrimenti autorizzati ad accedere o che siete autorizzati a gestire. Dovrete conformarvi alla Legge vigente e ai Regolamenti dei Circuiti di Pagamento nel momento in cui gestite o conservate Dati, e su richiesta dovrete fornirci prova della vostra conformità. Qualora non ci forniate prove soddisfacenti, potremo sospendere transazioni sul vostro Account o risolvere il presente Contratto.

**c. Controlli di Sicurezza e Frodi:** Potremo fornirvi o suggerirvi Controlli di Sicurezza, ma non possiamo garantire che voi o i Clienti non sarete mai vittime di frodi. I Controlli di Sicurezza che forniamo o suggeriamo possono includere processi o applicazioni sviluppate da Stripe, dalle sue affiliate o da altre società. Vi impegnate a esaminare tutti i Controlli di Sicurezza che suggeriamo e a scegliere quelli più opportuni per la vostra attività al fine di tutelarvi da Transazioni non autorizzate e, ove oportuno per la vostra attività, a implementare autonomamente altre procedure e controlli di sicurezza non forniti da noi. Qualora disattiviate o non utilizziate correttamente i Controlli di Sicurezza, aumenterete la probabilità che si verifichino Transazioni non autorizzate, Contestazioni, frodi, perdite, ed altri eventi simili. Vi invitiamo a tenere presente che siete responsabili in via esclusiva degli eventuali danni da voi subiti per l’utilizzo di credenziali di pagamento o conti persi o rubati da parte di truffatori che intraprendono Transazioni fraudolente con voi, e la mancata implementazione da parte vostra di Controlli di Sicurezza non farà altro che aumentare il rischio di frodi. Potremo assistervi nel recupero di somme perse, ma siete responsabili in via esclusiva per perdite dovute a credenziali o conti persi o rubati, compromissione del Vostro username o della vostra password, modifiche del vostro Payout Account, e ogni altro utilizzo o modifica non autorizzata del vostro Account Stripe. Stripe non è responsabile e non risponde nei vostri confronti e voi rinunciate ad avanzare pretese nei nostri confronti per perdite derivanti dall’utilizzo di credenziali o conti persi o rubati per intraprendere Transazioni fraudolente, salvo che tali perdite derivino da atti dolosi o colposi di Stripe. Inoltre, dovrete risarcirci integralmente per eventuali perdite da noi subite a seguito dell’utilizzo di credenziali o conti persi o rubati.

Potremo anche fornirvi Dati soggettivi riguardanti la possibilità o probabilità che una Transazione sia fraudolenta, che richiedono iniziative o esame da parte vostra. Potremo includere azioni od omissioni da parte vostra in tali informazioni soggettive nel momento in cui individuiamo potenziali frodi future. Prendete atto che sottoporremo tali dati alla vostra attenzione, ma che voi siete in ultima istanza responsabili di qualunque iniziativa che deciderete di intraprendere o di non intraprendere in relazione a tali Dati, e qualora doveste fornirci informazioni inaccurate o incorrette. Sarete responsabili in via esclusiva per qualunque omissione o atto compiuto sulla base di tali Dati.

### 4. Utilizzo di Dati da parte vostra con i servizi Stripe Connect e Stripe Relay

Laddove utilizziate Stripe Connect o Stripe Relay, avrete la possibilità di connettere il vostro Account Stripe ad una Piattaforma o App. Le Piattaforme o App collegate al vostro Account Stripe potrebbero compiere azioni per Vostro conto e avere accesso ai dati disponibili attraverso il vostro Account Stripe, ivi inclusi alcuni Dati Utente. Utilizzando Stripe Connect o Stripe Relay, autorizzate Stripe a condividere Dati con Piattaforme o App alle quali collegate il vostro Account Stripe attraverso la Dashboard o l’API. Prendete atto inoltre che a un certo punto potrete smettere di consentire tale condivisione di Dati [eliminando la Piattaforma o l’App](https://dashboard.stripe.com/account/applications) dal vostro Account Stripe. Rinunciate ad avanzare pretese nei confronti di Stripe per eventuali danni da voi subiti a seguito di azioni o dell’utilizzo di Dati da parte di Piattaforme o App connesse al vostro Account Stripe, e vi impegnate a risarcirci integralmente per eventuali danni da noi subiti a seguito di azioni o dell’utilizzo di tali Dati da parte di Piattaforme o App.

### 5. Trasferimento di Dati sui Pagamenti in caso di chiusura dell’Account Stripe 

Per 30 giorni successivi alla chiusura del vostro Account Stripe, potrete chiederci per iscritto di fornire a un fornitore alternativo di servizi di pagamento i Dati sui Pagamenti riguardanti Transazioni tra voi e i vostri Clienti che avete diritto di ricevere. Potremo chiedervi di fornirci prove riguardo al fatto che il fornitore alternativo di servizi di pagamento è in possesso di opportuni sistemi e controlli di sicurezza quale prerequisito per la fornitura di Dati sui Pagamenti. Inoltre, per i Dati sui Pagamenti relativi a transazioni con carte di pagamento, il fornitore di servizi di pagamento dovrà essere in possesso di una certificazione PCI-DSS Livello 1.  Il nostro obbligo di rispondere a una richiesta ai sensi della presente sezione si applica nei limiti ragionevolmente consentiti dalla prassi di settore, e potremmo ritardare o respingere delle richieste laddove dovessimo ritenere che il fornitore di servizi di pagamento da voi individuato non sia in possesso di sistemi o controlli di sicurezza sufficienti a tutelare i Dati sui Pagamenti, che l’integrità dei Dati sui Pagamenti possa essere compromessa, o laddove Leggi o Regolamenti dei Circuiti di Pagamento ci vietino di fornire i Dati sui Pagamenti.

## Sezione E: Altri Termini Legali {#sezione_e}

### 1. Modifiche

Avremo la facoltà di modificare o integrare i termini del presente Contratto in qualunque momento, nonché di modificare, cancellare, interrompere o imporre condizioni sull’utilizzo dei Servizi pubblicando tali modifiche sul nostro [sito](https://stripe.com/{{codice_paese}}) o su altro sito da noi mantenuto o posseduto. Potremo darvi Comunicazione di eventuali modifiche attraverso la Dashboard, via email, o con altri mezzi. Il vostro utilizzo dei Servizi, dell’API o dei Dati dopo l’entrata in vigore di una modifica costituirà vostra accettazione dei termini del Contratto modificato. Potrete ottenere copia degli attuali termini del presente Contratto sul nostro sito in qualunque momento. Per conoscere inoltre l’ultima data in cui il presente Contratto è stato modificato vi invitiamo a controllare la “Data ultimo aggiornamento” indicata in epigrafe al Contratto. Nel caso in cui non accettiate una modifica al presente Contratto, dovrete risolvere il Contratto chiudendo il vostro Account Stripe prima che la modifica acquisti efficacia (per maggiori informazioni si veda [Risoluzione](#risoluzione)).

### 2. Cessione

Non potrete cedere il presente Contratto, i diritti o le licenze concesse ai sensi dello stesso, o l’operatività del vostro Account Stripe ad altri soggetti senza il nostro previo consenso scritto. Qualora desideriate effettuare tale cessione, vi preghiamo di [contattarci](https://stripe.com/help/contact). Nel caso in cui acconsentissimo a tale cessione, il cessionario dovrà impegnarsi ad assumere tutti i vostri diritti ed obblighi in relazione alla cessione, e dovrà conformarsi ai termini del presente Contratto. Stripe potrà cedere il presente Contratto senza il vostro consenso o senza altra restrizione. Nel caso in cui effettuassimo tale cessione, ve ne forniremo Comunicazione.

### 3. Diritto di effettuare verifiche

Nel caso in cui ritenessimo che si sia verificata una violazione della sicurezza, una dispersione, Perdita o compromissione di Dati sui vostri sistemi, sul vostro sito, o sulla vostra app che impatti negativamente la vostra conformità al presente Contratto, potremo chiedervi di consentire a un esperto terzo di nostro gradimento di condurre una verifica sulla sicurezza dei vostri sistemi e delle vostre strutture. L’esperto rilascerà una relazione a noi e ai nostri Financial Services Provider.

### 4. Assenza di agenzia; Servizi Terzi

Salvo quanto espressamente stabilito nel presente Contratto, nessuna previsione del presente Contratto è finalizzata a costituire una partnership, una joint venture o altro rapporto di agenzia tra voi e Stripe o con un Financial Services Provider. Ciascuna parte del presente Contratto, e ciascun Financial Services Provider, è uncontraente indipendente. Salvo laddove un Financial Services Provider acconsenta espressamente, né voi né Stripe potrete vincolare un Financial Services Provider a un contratto od obbligo, e nessuna parte potrà dichiarare che voi o Stripe abbiate tale autorità.

Potremo far riferimento o fornire accesso a servizi, prodotti o promozioni di terzi che utilizzano, integrano, o forniscono servizi accessori ai Servizi ("Servizi Terzi "). Tali Servizi Terzi sono forniti solo per vostra informazione, e non costituiscono nostra approvazione, avvallo o raccomandazione affinché li utilizziate. Potrete accedere ed utilizzare Servizi Terzi sulla base di una vostra valutazione e a vostro rischio. Riconoscete che il vostro utilizzo di Servizi Terzi non è regolato dal presente Contratto. Qualora decidiate di utilizzare un Servizio Terzi, sarete responsabili di esaminare, comprendere e accettare i termini e le condizioni associate all’utilizzo di tale Servizio Terzi. Neghiamo espressamente ogni responsabilità per l’eventuale utilizzo da parte vostra di Servizi Terzi. Vi ricordiamo inoltre che nel momento in cui utilizzate un Servizio Terzi, la nostra Privacy Policy non sarà più applicabile. Il vostro utilizzo di Servizi Terzi, ivi inclusi quelli per i quali vi è un link sul nostro sito, è soggetto ai termini d’uso e alle privacy policy proprie di tali Servizi Terzi.

### 5. Forza Maggiore

Nessuna parte sarà responsabile per ritardi nell’elaborazione o per inattività causati da blackout nelle telecomunicazioni, utenze o guasti alle attrezzature; scioperi, tumulti, guerre, o atti terroristici; inattività da parte dei nostri venditori o fornitori, incendi o calamità naturali; o altri eventi al di là del ragionevole controllo della parte. Tuttavia, nessuna previsione contenuta nella presente sezione inficerà o varrà ad esonerarvi dalle vostre passività o dal vostro obbligo di pagare Commissioni, Penali, Contestazioni, Rimborsi, Storni o Restituzioni ai sensi del presente Contratto.

### 6. Vostra responsabilità per pretese di terzi nei nostri confronti

Vi impegnate a difendere Stripe, le Affiliate Stripe, e i loro rispettivi dipendenti, agenti, e fornitori di servizi (ciascuno un’"Entità Stripe") contro pretese, azioni, richieste, perdite, responsabilità, danni o procedimenti (ciascuno, una "Pretesa") avanzati o avviati da un soggetto terzo nei confronti di un’Entità Stripe, e vi impegnate a risarcire integralmente le Entità Stripe da Pretese derivanti da: (i) vostra violazione di disposizioni del presente Contratto; (ii) Commissioni, Penali, Contestazioni, Rimborsi, Storni, Restituzioni o altre passività da noi incorse derivanti dal vostro utilizzo di Servizi di Pagamento; (iii) condotta colposa o dolosa di vostri dipendenti, consulenti, appaltatori, fornitori o agenti; o (iv) rapporti contrattuali o di altro tipo tra voi e i Clienti.

**Nota importante per imprese individuali:** Qualora utilizziate dei Servizi quale impresa individuale, vi preghiamo di tenere presente che la Legge e i termini del presente Contratto considerano voi e la vostra impresa un’unica e la medesima entità giuridica. Siete pertanto personalmente responsabili e risponderete personalmente per il vostro utilizzo dei Servizi, il pagamento di Commissioni, Rimborsi, Storni, Penali, perdite basate su Contestazioni o frode, o per qualunque altro importo da voi dovuto ai sensi del presente Contratto per il vostro mancato utilizzo di Controlli di Sicurezza, e per tutti gli altri obblighi nei nostri confronti e nei confronti dei vostri Clienti. Rischierete di subire una perdita finanziaria personale qualora non provvediate a pagare somme dovute. Vi invitiamo a leggere la nostra Documentazione e ad adottare le misure opportune per tutelarvi da tali perdite.

### 7. Dichiarazioni e garanzie

Con l’accettazione dei termini del presente Contratto, dichiarate e garantite: (a) di essere in possesso dei requisiti per registrarvi e utilizzare i Servizi e di avere l’autorità per sottoscrivere ed adempiere agli obblighi previsti dal presente Contratto; (b) che tutte le informazioni che ci fornite riguardo alla vostra attività, ai vostri prodotti o ai vostri servizi sono accurate e complete; (c) che gli Addebiti rappresentano una Transazione per prodotti, servizi o donazioni consentite, e le relative informazioni descrivono accuratamente la Transazione; (d) che adempierete a tutte le vostre obbligazioni nei confronti dei Clienti e che risolverete tutte le Contestazioni con loro; (e) che vi conformerete a tutte le Leggi applicabili alla vostra attività e all’utilizzo dei Servizi; (f) che non utilizzerete Servizi di Pagamento per scopi personali o per la trasmissione di denaro peer-to-peer, (salvo che nel corso della normale attività) o Transazioni intersocietarie; e (g) non utilizzerete il Servizio, direttamente o indirettamente, per imprese fraudolente o illegali, o per interferire in qualsivoglia maniera con la normale operatività del Servizio.

### 8. Assenza di garanzie

FORNIAMO I SERVIZI E LA PROPRIETÀ INTELLETTUALE STRIPE NEL LORO STATO DI FATTO ("AS IS") E PER QUANTO DISPONIBILI ("AS AVAILABLE"), SENZA GARANZIE ESPRESSE, IMPLICITE O LEGALI RIGUARDO ALLA TITOLARITA’, COMMERCIABILITA’, IDONEITÀ A UN PARTICOLARE SCOPO, NON VIOLAZIONE, O QUALUNQUE ALTRO TIPO DI GARANZIA. NESSUN DATO, NESSUNA DOCUMENTAZIONE E NESSUN’ALTRA INFORMAZONE FORNITA DA STRIPE OD OTTENUTA DA VOI DA O ATTRAVERSO I SERVIZI - SIA DA STRIPE O DA UN’ALTRA ENTITÀ STRIPE, IN FORMA ORALE O SCRITTA - CREA O IMPLICA ALCUNA GARANZIA DA PARTE DI UN’ENTITA’ STRIPE IN VOSTRO FAVORE.

DICHIARATE CHE NESSUNA ENTITÀ STRIPE CONTROLLA I PRODOTTI O I SERVIZI CHE OFFRITE O VENDETE O CHE I VOSTRI CLIENTI ACQUISTANO UTILIZZANDO I SERVIZI DI PAGAMENTO. PRENDETE ATTO CHE NON POSSIAMO GARANTIRE E NEGHIAMO DI ESSERE A CONOSCENZA IN ALCUN MODO DEL FATTO CHE I VOSTRI CLIENTI POSSANO AVERE L’AUTORITÀ PER COMPLETARE O CHE COMPLETERANNO QUALUNQUE TRANSAZIONE.

LE ENTITÀ STRIPE NEGANO DI ESSERE A CONOSCENZA IN ALCUN MODO DI - E NON GARANTISCONO: (a) L’ACCURATEZZA, AFFIDABILITA’, O CORRETTEZZA DEI DATI FORNITI ATTRAVERSO I SERVIZI; (b) CHE I SERVIZI SODDISFERANNO LE VOSTRE SPECIFICHE ESIGENZE E NECESSITÀ COMMERCIALI; (c) CHE I SERVIZI SARANNO DISPONIBILI IN UN PARTICOLARE MOMENTO O IN UN PARTICOLARE LUOGO, O FUNZIONERANNO IN MANIERA ININTERROTTA O IN TOTALE SICUREZZA; (d) CHE STRIPE CORREGGERÀ EVENTUALI DIFETTI O ERRORI RIGUARDANTI IL SERVIZIO, L’API, LA DOCUMENTAZIONE O I DATI; O (e) CHE I SERVIZI SIANO ESENTI DA VIRUS O ALTRI CODICI NOCIVI. L’UTILIZZO DEI DATI A CUI AVETE ACCESSO O CHE SCARICATE ATTRAVERSO I SERVIZI AVVIENE A VOSTRO RISCHIO - SIETE RESPONSABILIL IN VIA ESCLUSIVA PER DANNI ALLA VOSTRA PROPRIETA’, PERDITA DI DATI, O QUALUNQUE ALTRA PERDITA DERIVANTE DA TALE ACCESSO O SCARICO DI DATI. PRENDETE ATTO CHE LE ENTITA’ STRIPE NON RILASCIANO ALCUNA GARANZIA NEI VOSTRI CONFRONTI CON RIGUARDO AI TEMPI DI ELABORAZIONE DELLE TRANSAZIONI O ALLE PAYOUT SCHEDULE.

NESSUNA PREVISIONE NEL PRESENTE CONTRATTO HA L’EFFETTO DI ESCLUDERE, LIMITARE O MODIFICARE L’APPLICAZIONE DI CONDIZIONI O GARANZIE IMPLICITE, O L’ESERCIZIO DI DIRITTI O RIMEDI, O L’IMPOSIZIONE DI RESPONSABILITÀ AI SENSI DELLA LEGGE LADDOVE COSÌ FACENDO SI: (A) VIOLEREBBE QUELLA LEGGE; O (B) SI RENDEREBBE NULLA UNA PREVISIONE DEL PRESENTE CONTRATTO.

### 9. Limitazione di responsabilità

In nessuna circostanza un’Entità Stripe sarà responsabile o dovrà rispondere per danni di qualunque tipo (indiretti, punitivi, incidentali, speciali, conseguenti o esemplari) derivanti dal vostro utilizzo o dalla vostra incapacità di utilizzare i Servizi o per l’indisponibilità dei Servizi, per lucro cessante, lesioni personali o danni alla proprietà, o per qualunque altro danno derivante da o connesso con o relativo al presente Contratto o al vostro utilizzo dei Servizi, anche laddove tali danni siano prevedibili, e anche laddove voi o le Entità Stripe siate stati informati del possibile verificarsi di tali danni. Le Entità Stripe non sono responsabili, e negano ogni responsabilità per danni, pregiudizi o perdite a voi derivanti da o in relazione ad hacking, manomissione o altro accesso ai o utilizzo non autorizzato dei Servizi, del vostro Account Stripe, o dei Dati, o al vostro mancato impiego o mancata implementazione di misure antifrode, dei Controlli di Sicurezza, o di altre misure di sicurezza dei dati. Le Entità Stripe non rispondono inoltre per alcun tipo di responsabilità o danno nei vostri confronti o nei confronti di altri soggetti causato (a) dal Vostro accesso ai o dal Vostro utilizzo dei Servizi in maniera non conforme alla Documentazione; (b) dall’accesso non autorizzato ai server, alle infrastrutture o ai Dati usati in relazione ai Servizi; (c) da interruzzioni o cessazione dei Servizi; (d) da bug, virus, o altri codici nocivi che possano essere trasmessi ai o attraverso i Servizi; (e) da errori, inaccuratezze, omissioni o perdite nei o in relazione ai Dati fornitici; (f) da contenuti di terzi da voi forniti; o (g) da condotta diffamatoria, offensiva o illecita di altri soggetti.

Acconsentite a limitare ogni altra responsabilità che non sia negata od esclusa da parte delle Entità Stripe ai sensi del presente Contratto al vostro risarcimento per danni diretti e documentati; e inoltre riconoscete che in nessun caso tale responsabilità sarà superiore complessivamente all’ammontare delle Commissioni da voi pagate a Stripe nel corso del trimestre immediatamente precedente l’evento che ha dato origine a tale richiesta di risarcimento.

Le limitazioni previste nella presente sezione con riguardo alla nostra responsabilità nei vostri confronti si applicheranno a prescindere dalla base giuridica su cui si fonda la vostra pretesa, ivi inclusa responsabilità contrattuale, extracontrattuale (inclusa per condotta colposa), responsabilità oggettiva o altra base o teoria.

### 10. Ordinanze 

Stripe potrà rispondere e conformarsi a un decreto di pignoramento, citazione in giudizio, mandato di comparizione o altre ingiunzioni od ordinanze ("Ordinanza") che riterrà essere valide. Noi o un Financial Services Provider potrà consegnare o trattenere fondi, o - fermi restando i termini della nostra Privacy Policy - Dati secondo quanto richiesto da un’Ordinanza, anche laddove voi riceviate fondi o Dati per conto di altri soggetti. Ove consentito dalla Legge, faremo il possibile per darvi Comunicazione di tale Ordinanza inviandovene copia all’indirizzo email che risulta nei nostri file. Stripe non è responsabile per danni, diretti o indiretti, che potrete subire in conseguenza della nostra risposta o conformità a un’Ordinanza.

### 11. Risoluzione di controversie; Consenso ad arbitrare

**a. Arbitrato vincolante:** Qualunque controversia o pretesa che dovesse derivare dal o in relazione al presente Contratto, ivi inclusa la formazione, interpretazione, violazione o risoluzione dello stesso, anche laddove le pretese asserite siano arbitrabili, sarà rimessa e decisa in maniera definitiva mediante arbitrato in conformità alle JAMS International Arbitration Rules (Regolamento arbitrale internazionale JAMS). Il collegio arbitrale consisterà di un’unico arbitro. La sede dell’arbitrato sarà a Dublino, Irlanda. La lingua da utilizzare nel procedimento arbitrale sarà l’inglese. Il giudizio sul lodo reso dall’arbitro potrà essere emesso da qualunque autorità giudiziaria avente giurisdizione.

Il presente Contratto e i diritti delle parti nascenti dal presente Contratto sono regolati e dovranno essere interpretati in conformità alle leggi d’Irlanda, ad esclusione dei principi in materia di conflitti di leggi e scelta della legislazione. Nessuna previsione contenuta nella presente sezione precluderà il diritto delle parti di invocare rimedi provvisori a sostegno dell’arbitrato da parte di un’autorità giudiziaria avente giurisdizione.

Ciascuna parte potrà avviare un procedimento arbitrale fornendo a JAMS e alla controparte una richiesta scritta di arbitrato che specifichi l’oggetto della controversia e il rimedio richiesto.

**b. Notifiche:** Ciascuna parte acconsente irrevocabilmente e incondizionatamente a che tutte le notifiche siano effettuate attraverso notifica personale presso la sede della società, la sede legale o l’indirizzo principale (per persone fisiche o imprese individuali). Nessuna previsione contenuta nel presente Contratto inficerà il diritto delle parti di effettuare notifiche in qualunque altra maniera consentita dalla Legge.

**c. Rinuncia a class action:** Nella misura massima consentita dalla Legge, ciascuna delle parti conviene che qualunque controversia che dovesse derivare da o in relazione al presente Contratto, in sede arbitrale o giudiziale, dovrà essere condotta individualmente e non sotto forma di class action o in via collettiva o rappresentativa. Nel caso in cui per qualsivoglia ragione una pretesa o controversia proceda in sede giudiziale piuttosto che in sede arbitrale, ciascuna parte rinuncia deliberatamente e irrevocabilmente al diritto a un processo con la giuria in qualunque azione, procedimento o domanda riconvenzionale derivante da o connessa con il presente Contratto o con qualunque delle transazioni contemplate tra le parti.

**d. Lodo arbitrale:** Ferme restando le limitazioni di responsabilità specificate nel presente Contratto, gli arbitri nominati potranno riconoscere risarcimenti pecuniari e altri rimedi previsti dalla Legge. Al momento di formare la propria determinazione, l’arbitro non avrà l’autorità di modificare termini o disposizioni del presente Contratto. L’arbitro dovrà consegnare una decisione scritta e motivata con riguardo alla controversia (il "Lodo") a ciascuna parte, che dovrà tempestivamente attivarsi secondo quanto previsto dal Lodo. Il Lodo (ivi inclusi rimedi provvisori o finali) potrà essere confermato o fatto valere da un’autorità giudiziaria avente giurisdizione su una delle parti o sui suoi beni. La decisione dell’arbitro sarà finale e vincolante per le parti, e non potrà essere soggetta a impugnazione o riesame.

**e. Costi:** Ciascuna parte dovrà anticipare metà dei costi e delle spese dell’arbitrato, i costi per la presenza di un giudice relatore all’udienza arbitrale, e i costi della sede arbitrale. Nel caso di arbitrato derivante dal o connesso con il presente Contratto, l’arbitro dovrà riconoscere all’eventuale parte vincitrice i costi e le spese legali ragionevolmente sostenute dalla stessa in relazione a quegli aspetti delle sue pretese o difese in relazione ai quali risulta vincitrice, e tutti gli eventuali riconoscimenti di costi e spese legali della parte opponente dovranno essere compensati.

**f. Riservatezza:** Le parti dovranno mantenere il pià stretto riserbo con riguardo al procedimento arbitrale, all’udienza e al Lodo, salvo quanto eventualmente necessario per prepararsi e condurre l’udienza arbitrale sul merito, o salvo quanto eventualmente necessario in relazione a un’istanza per l’ottenimento di un rimedio cautelare, o la conferma di un Lodo o la sua esecuzione, o salvo quanto diversamente richiesto dalla Legge applicabile. Le parti, i testimoni e l’arbitro dovranno trattare con il più stretto riserbo e non potranno rivelare a terzi (diversi dai testimoni o dai consulenti) le prove documentali o di altro tipo prodotte nell’ambito di un procedimento arbitrale avviato ai sensi del presente Contratto, salvo quanto richiesto dalla Legge o salvo il caso in cui tali prove siano già di pubblico dominio o siano state altrimenti acquisite indipendentemente dall’arbitrato.

**g. Conflitto di norme:** In caso di conflitto tra le disposizioni della presente Sezione E.11.g e le norme sull’arbitrato di cui alla Sezione E.11.a, prevarranno le disposizioni della presente Sezione E.11.g. Nel caso in cui una disposizione del presente Contratto che preveda l’impegno ad arbitrare sia ritenuta invalida o inefficace, sarà ritenuta tale nella misura minima prevista dalla Legge e tutte le altre disposizioni rimarranno pienamente valide ed efficaci.

### 12. Intero accordo

Il presente Contratto e tutte le policy e procedure incorporate per rinvio costituiscono l’intero accordo tra voi e Stripe per la fornitura e l’utilizzo dei Servizi. Salvo laddove diversamente ed epressamente stabilito in un documento sottoscritto tra voi e Stripe, il presente Contratto prevarrà su ogni altra policy o accordo confliggente avente ad oggetto la fornitura e l’utilizzo dei Servizi. Il presente Contratto prevede rimedi esclusivi con riguardo ai Servizi. Nel caso in cui una disposizione o parte del presente Contratto sia ritenuta invalida o inefficace ai sensi della Legge, la stessa dovrà essere modificata e interpretata per realizzare gli obiettivi di tale disposizione nella misura massima possibile, e tutte le restanti disposizioni rimarranno pienamente valide ed efficaci.

### 13. Ultrattività

Tutte le disposizioni del presente Contratto che danno origine a un obbligo continuo di una parte sopravvivranno alla cessazione del presente Contratto, ivi inclusi, a titolo esemplificativo e non esaustivo, le Sezioni A.3 ("Rapporto con i vostri Clienti"), A.6 ("Tasse e altre spese"), A.7 ("Limitazioni relative ai Servizi, Attività Vietate, e Controlli di Sicurezza"), A.8 ("Sospetto di Utilizzo non autorizzato o illecito "), A.9 ("Comunicazioni e avvisi; Consenso alla firma elettronica"), A.10.b ("Effetti della risoluzione "), B.2 ("Titolarità della Proprietà Intellettuale Stripe"), C.6 ("Specifiche modalità di pagamento"), C.7 ("Trasferimenti e Payout Schedule"), C.8 ("Fondi di compensazione e Riserve "), C.9 ("Diritti di garanzia, di riscossione e di compensazione "), C.10 ("Riconciliazione e notifica di errore "), C.11 ("Conti dormienti"), D.3 ("Controlli di Sicurezza e frodi "), D.4 ("Utilizzo dei Dati da parte vostra con i servizi Stripe Connect e Stripe Relay"), D.5 ("Trasferimento di Dati sui Pagamenti in caso di chiusura dell’Account Stripe"), E.4 ("Assenza di agenzia; Servizi Terzi"), E.5 ("Forza Maggiore"), E.6 ("Vostra responsabilità per pretese di terzi nei nostri confronti"), E.7 ("Dichiarazioni e garanzie"), E.8 ("Assenza di garanzie"), E.9 ("Limitazione di responsabilità"), E.10 ("Ordinanze"), E.11 ("Risoluzione di controversie; Consenso ad arbitrare "), E.12 ("Intero accordo"), and E.13 ("Ultrattività"); e relative previsioni contenute nel presente Contratto.

</articolo>

