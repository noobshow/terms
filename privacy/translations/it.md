<header>
<h1>Privacy Policy --- Globale</h1>

For your convenience, we have included an Italian version of this page for informational purposes only. The parties hereby acknowledge that they have required this page and all related documents to be drawn up in the English language. Per vostra convenienza, alleghiamo una versione di questa pagina in italiano. Questa pagina è a scopo puramente informativo. Le parti riconoscono che hanno ricevuto questa pagina e tutta la documentazione relativa redatti dall'inglese.

Data ultimo aggiornamento: 1 giugno 2017.
</header>

<section>

### Benvenuti sul sito Stripe!

La privacy e la sicurezza online sono di estrema importanza per Stripe. Offriamo una piattaforma software e servizi per aiutare i nostri utenti a gestire attività online. Raccogliamo dati sulle aziende e i loro clienti ("**Dati**") nel momento in cui utilizzano la nostra piattaforma, i nostri servizi e i nostri siti (collettivamente, "**Servizi**"). La presente privacy policy descrive le nostre modalità di raccolta, utilizzo e comunicazione dei Dati. 

Nella presente privacy policy, il termine "**Voi**" può riferirsi a un visitatore dei nostri siti, un utente di uno o più dei nostri Servizi (**"Utente"**), o un cliente di un Utente (**"Cliente"**). Faremo il possibile per chiarire a chi ci riferiamo in varie sezioni della presente policy. La presente policy non si applica a siti, prodotti o servizi di terze parti anche nel caso in cui tali parti si colleghino ai nostri Servizi, e vi suggeriamo pertanto di prendere visione attentamente delle prassi in materia di privacy applicate da tali soggetti terzi. Qualora non accettiate le prassi descritte nella presente policy, vi invitiamo (a) a provvedere a rimuovere i cookie dal Vostro computer una volta usciti dal nostro sito, e (b) a cessare l’utilizzo dei nostri Servizi. Infine, abbiamo anche predisposto una [Policy sui Cookie](/cookies-policy/legal) che descrive in dettaglio le modalità di utilizzo dei cookie e di tecnologie affini.

### 1. Introduzione

I Dati che raccogliamo dipendono dalle modalità con cui vengono utilizzati i nostri servizi. Alcune volte riceviamo Dati direttamente, ad esempio quando viene creato un account Stripe, quando vengono inviate transazioni a titolo di test attraverso il nostro sito, quando si utilizza il modulo [Stripe Checkout](https://stripe.com/checkout), o quando riceviamo una email. Altre volte acquisiamo Dati registrando interazioni con i nostri Servizi, per esempio, utilizzando tecnologie quali i cookie e i web beacon. Acquisiamo inoltre Dati da soggetti terzi, ad esempio, i nostri partner finanziari o servizi per la verifica dell’identità. 

La raccolta e l’utilizzo di dati da una varietà di fonti sono per noi essenziali per poter fornire i nostri Servizi – e per garantire la sicurezza dei Servizi stessi. I dati rivestono un ruolo cruciale per potenziare la sicurezza dei vostri pagamenti online, e per ridurre il rischio di frodi, riciclaggio di denaro e altre attività nocive.

### 2. Tipi di Dati raccolti

**a. Dati Personali.** Per **"Dati Personali"** s’intendono quei Dati che Vi identificano, o che potrebbero essere utilizzati per identificarVi quale persona fisica. Raccogliamo Dati Personali con diverse modalità. Per esempio, raccogliamo Dati Personali quando un’azienda si registra e crea un account Stripe, quando un Cliente effettua pagamenti o conduce transazioni attraverso il sito o un’applicazione di un Utente, quando una persona risponde a email o sondaggi Stripe, o quando un Cliente utilizza la funzione "Remember Me" in fase di Stripe Checkout. Riceviamo inoltre Dati Personali da altre fonti, ad esempio, i nostri partner, fornitori di servizi finanziari, servizi per la verifica dell’identità, e fonti di pubblico dominio. I Dati Personali non includono Dati che sono stati aggregati o resi anonimi sì che non possano più essere associati a una determinata persona.  I Dati Personali che possiamo raccogliere includono:


* **Contatti**, quali nome, indirizzo postale, numero di telefono, indirizzo email;
* **Dati finanziari e relativi a transazioni **, quali numero di carta di credito o di addebito, estremi del conto; 
* **Altri Dati Personali**, quali data di nascita, SSN (social security number, numero di previdenza sociale) o EIN (employer identification number, numero di identificazione presso il datore di lavoro).


**b. Altri Dati.** Per **"Altri Dati"** s’intendono i Dati diversi dai Dati Personali.  Raccogliamo Altri Dati attraverso una varietà di fonti. Una delle nostre fonti per la raccolta di Altri Dati sono i cookie e altre tecnologie che registrano Dati sull’utilizzo dei nostri siti, di siti che implementano i nostri Servizi, e sull’utilizzo dei nostri Servizi in generale. Altri Dati che possiamo raccogliere includono:  

* **Dati su browser e dispositivi**, ad esempio, indirizzo IP, tipo di dispositivo, sistema operativo e browser internet, risoluzione dello schermo, nome e versione del sistema operativo, produttore e modello del dispositivo, lingua, plug-in, add-on e versione dei Servizi da Voi utilizzata;
* **Dati sulle transazioni**, ad esempio, acquisti, importo di acquisto, data di acquisto, e modalità di pagamento; 
* **Cookie e dati sulle tecnologie di tracciamento**, ad esempio, tempo speso sui Servizi, pagine visitate, lingua di preferenza, e altri dati anonimi sul traffico; 
* **Dati societari**, ad esempio, struttura giuridica della società, offerte di prodotti e servizi, giurisdizione, dati societari, e informazioni inviate attraverso il servizio [Stripe Atlas](https://stripe.com/atlas).

### 3. Modalità di utilizzo dei Dati

**a. Dati Personali.** Noi, e i nostri service provider, utilizziamo i Dati Personali per: (i) fornire i Servizi; (ii) identificare e prevenire frodi; (iii) mitigare perdite finanziarie o altri danni ad Utenti, Clienti e Stripe; (iv) promuovere, analizzare e migliorare i nostri prodotti, sistemi e strumenti. Le finalità per cui utilizziamo i Dati Personali includono, a titolo esemplificativo, le seguenti:

* Verificare un’identità per finalità di conformità;
* Valutare una richiesta di utilizzo dei nostri Servizi;
* Condurre un monitoraggio manuale o sistematico per frodi e altre attività nocive;
* Rispondere a richieste di informazioni, inviare comunicazioni di servizio e fornire assistenza tecnica;
* Elaborare un pagamento con Stripe Checkout, comunicare riguardo a un pagamento, e fornire relativa assistenza tecnica;
* Per verifiche, finalità regolamentari, e conformità agli standard di settore;
* Sviluppare nuovi prodotti;
* Inviare comunicazioni di marketing;
* Migliorare o modificare i nostri Servizi; 
* Condurre analisi aggregate e sviluppare business intelligence che ci consentano di condurre, tutelare, prendere decisioni informate, e riferire sulle performance della nostra società. 

**b. Altri Dati.** Possiamo utilizzare Altri Dati per una serie di finalità diverse, sempre tuttavia nel rispetto della legge vigente e degli impegni contrattuali assunti. In alcuni paesi (per esempio, i paesi dell’Area Economica Europea), i regimi giuridici locali potrebbero richiederci di trattare tutti o alcuni degli Altri Dati come "dati personali" ai sensi della vigente normativa in materia di protezione dei dati personali. In tal caso, potremo trattare gli Altri Dati solo per le medesime finalità dei Dati Personali secondo quanto previsto nella presente privacy policy. 

### 4. Modalità di rivelazione dei Dati. 

Stripe non vende o affitta i Dati Personali a soggetti che svolgono attività di marketing o parti terze non affiliate. Condividiamo i Vostri Dati Personali con parti terze di nostra fiducia, ivi incluse:

**a. Affiliate Stripe.** Condividiamo i Dati con entità a livello mondiale che controlliamo, sono controllate da noi, o sono sotto il nostro comune controllo, al fine di fornire i nostri Servizi. Stripe, Inc. è responsabile della gestione generale e dell’utilizzo dei Dati da parte delle affiliate Stripe; 

**b. Service Provider di Stripe.** Condividiamo inoltre i Dati con service provider che ci supportano nella fornitura dei nostri Servizi. I service provider ci assistono ad esempio nell’elaborazione dei pagamenti (i.e., banche, uffici crediti, provider di modalità di pagamento), website hosting, analisi dati, information technology e relative infrastrutture, assistenza clienti, consegna email, Stripe Atlas, e auditing;

**c. Nostri Utenti.** Condividiamo i Dati con Utenti (per esempio, banche d’affari e application provider) per quanto necessario per elaborare i pagamenti o fornire i Servizi. Per esempio, condividiamo i Dati con Utenti in relazione ad acquisti effettuati dai loro Clienti attraverso i servizi di elaborazione dei pagamenti Stripe;

**d. Parti Terze Autorizzate.** Condividiamo i dati con soggetti direttamente autorizzati da un Utente a ricevere i Dati, ad esempio quando un Utente autorizza un application provider terzo ad accedere all’account Stripe dell’Utente utilizzando [Stripe Connect](https://stripe.com/connect). L’utilizzo dei Dati da parte di un soggetto terzo autorizzato è soggetto alla privacy policy di tale soggetto terzo;

**e. Soggetti Terzi.** Condivideremo i Dati con soggetti terzi in caso di riorganizzazioni, fusioni, dismissioni, joint venture, cessioni, trasferimenti o altre operazioni di disposizione di tutta o parte della nostra azienda, delle attività o del magazzino (anche in relazione a procedure fallimentari o procedure analoghe); 

**f. Sicurezza, finalità previste dalla legge e misure esecutive.** Utilizziamo e riveliamo i Dati per quanto riteniamo necessario: (i) ai sensi della vigente normativa, o di regolamenti e norme relative alle modalità di pagamento; (ii) al fine di applicare i nostri termini e condizioni; (iii) per tutelare i nostri diritti, la nostra privacy, la nostra sicurezza o proprietà, e/o quella delle nostre affiliate, la Vostra o quella di altri soggetti; (iv) per rispondere a richieste da parte di autorità giudiziarie, esecutive, regolatrici, e altre autorità pubbliche e governative, ivi incluse autorità al di fuori del Vostro paese di residenza. 

### 5. Sicurezza. 

Adoperiamo ragionevoli misure organizzative, tecniche ed amministrative per proteggere i Dati Personali all’interno della nostra organizzazione. Sfortunatamente, nessun sistema di trasmissione o archiviazione dei dati è in grado di garantire la sicurezza al 100%. Qualora abbiate motivo di ritenere che la vostra interazione con noi non sia più sicura (per esempio, qualora crediate che la sicurezza del vostro account sia stata compromessa), vi preghiamo di [contattarci](https://stripe.com/contact) immediatamente.

### 6. Pubblicità.  

Potremo avvalerci di società di pubblicità terze per messaggi pubblicitari aventi ad oggetto beni e servizi che potrebbero essere di vostro interesse nel momento in cui accedete ai nostri siti, sulla base dei Dati relativi alle vostre visite e al vostro utilizzo dei nostri siti sui vostri dispositivi, nonchè in base ai Dati acquisiti da soggetti terzi. A tal fine, queste società potrebbero collocare o riconoscere un cookie speciale, o una tecnologia di tracking simile, sul vostro browser (ivi incluso l’utilizzo di pixel tag). Potrebbero inoltre utilizzare tali tecnologie, insieme ai dati che raccolgono sul vostro utilizzo online, per riconoscervi attraverso i dispositivi da voi utilizzati, ad esempio un cellulare o un computer portatile, e per prendere decisioni riguardo ai messaggi pubblicitari che vengono visualizzati. Per maggiori informazioni riguardo a questa prassi, e per sapere come poter evitare che compaiano messaggi pubblicitari inviati da società partecipanti alla Network Advertising Initiative su browser fissi e mobili sul particolare dispositivo dal quale accedete alla presente Privacy Policy, vi invitiamo a visitare il sito della [Network Advertising Initative](http://www.networkadvertising.org/managing/opt_out.asp) e della [Digital Advertising Alliance](http://www.aboutads.info/).  

Potrete scaricare la app [AppChoices](http://youradchoices.com/appchoices) per rifiutare la visualizzazione di messaggi pubblicitari su app mobili. Per comprendere e potenziare l’efficacia delle nostre attività pubblicitarie, potremmo inoltre utilizzare web beacon, cookie, e altre tecnologie simili per verificare se visitate il nostro sito o visualizzate i nostri annunci pubblicitari, e potremmo fornire tali Dati ad una o più reti pubblicitarie terze. I Dati che forniamo possono includere ora e data della vostra visita sul nostro sito, pagine visitate, link cliccati e altre informazioni che non rivelano la vostra identità 'del mondo reale'. Tali reti pubblicitarie potrebbero riconoscere il web beacon o il cookie associato alla vostra visita sul nostro sito quando visitate altri siti sui quali le stesse reti lanciano messaggi pubblicitari, e potrebbero prendere decisioni riguardo ai messaggi pubblicitari che vi verranno visualizzati in base al vostro comportamento. Potremo decidere di collaborare con Google AdWords, Doubleclick, AdRoll o altre reti pubblicitarie. Ciascuna di queste società ha una propria privacy policy, che vi suggeriamo di leggere. Per maggiori informazioni sulla pubblicità e la raccolta di informazioni online, vi invitiamo a visitare la pagina [Network Advertising Initiative](https://www.networkadvertising.org/). Questo sito consente ai clienti di rifiutare che vengano visualizzati messaggi pubblicitari da parte di una società membro. Per saperne di più sui cookie che possono essere utilizzati attraverso i nostri Servizi, e su come potete controllare il nostro utilizzo dei cookie, vi preghiamo di leggere la nostra [Policy sui Cookie](/cookies-policy/legal). Al momento, non vi è alcuno standard di settore per riconoscere segnali del browser indicanti “Do Not Track” (ossia che vietano la raccolta di dati e informazioni), pertanto non rispondiamo a eventuali segnalazioni di questo tipo.

### 7. Scelta e accesso. 

Potete scegliere tra le seguenti opzioni riguardo al nostro utilizzo e alla comunicazione dei Vostri Dati Personali:

**a. Rifiutare di ricevere nostre comunicazioni elettroniche.** Qualora non desideriate più ricevere email di marketing da parte nostra in futuro, potrete esprimere tale vostra scelta attraverso il link ‘annulla sottoscrizione’ incluso nelle email. Cercheremo di soddisfare le vostre richieste il prima possibile. Desideriamo specificare che qualora rifiutiate di ricevere nostre email di marketing, potremo comunque inviarvi importanti messaggi di natura amministrativa necessari affinché possiamo fornirvi i nostri Servizi.

**b. Modalità per accedere o modificare i vostri Dati Personali.**  Qualora desideriate esaminare, correggere o aggiornare i vostri Dati Personali precedentemente fornitici, potrete farlo accedendo al vostro account Stripe o [contattandoci](https://stripe.com/contact).  

Qualora ci inviate la vostra richiesta a mezzo email, vi preghiamo di specificare chiaramente nell’email quali Dati Personali desiderate modificare. Per proteggere Voi e i vostri dati, potremo soddisfare solo richieste aventi ad oggetto i Dati Personali associate allo specifico indirizzo email che utilizzate per inviarci la vostra richiesta, e potremmo aver bisogno di verificare la vostra identità prima di procedere all’esecuzione.  Cercheremo di soddisfare le vostre richieste il prima possibile.

### 8. Periodo di conservazione dei Dati. 

Conserveremo i Dati Personali per il periodo necessario ad adempiere alle finalità descritte nella presente Privacy Policy, salvo laddove la legge richieda o consenta un periodo maggiore di conservazione dei Dati. Desideriamo sottolineare che abbiamo una serie di obblighi di conservazione dei Dati che ci fornite, ivi incluso al fine di garantire che le transazioni possano essere opportunamente elaborate, e i relativi importi liquidati, rimborsati od oggetto di charge-back, al fine di consentire l’individuazione di frodi, e di conformarsi alla normativa antiriclaggio e alle altre leggi e regolamenti che si applicano a noi e ai nostri financial service provider. Pertanto, anche nel caso in cui chiudiate il vostro Account Stripe, conserveremo alcuni Dati per adempiere ai nostri obblighi. Potrebbero anche esserci Dati residui che rimarranno all’interno dei nostri database e di altri file, e che non verranno eliminati.

### 9. Utilizzo dei Servizi da parte di minori. 

I Servizi non sono rivolti a persone fisiche di età inferiore ai tredici (13) anni, e chiediamo pertanto che tali soggetti non forniscano Dati Personali attraverso i Servizi.

### 10. Giurisdizione e trasferimenti transfrontalieri. 

I nostri Servizi sono globali e i Dati (ivi inclusi i Dati Personali) potrebbero essere archiviati e trattati in un paese in cui operiamo o in cui collaboriamo con dei service provider, e potremmo pertanto trasferire i Dati in paesi al di fuori del vostro paese di residenza, ivi inclusi gli Stati Uniti, che potrebbero avere adottato norme in materia di protezione dei dati diverse da quelle del vostro paese. In ogni caso, adotteremo le opportune misure per garantire che eventuali trasferimenti di Dati avvengano in conformità alla vigente normativa in materia di protezione dei dati e che i vostri Dati siano protetti in conformità agli standard descritti nella presente privacy policy. In alcuni casi autorità giudiziarie, esecutive, regolatrici o responsabili della sicurezza in quegli altri paesi potrebbero aver diritto ad accedere ai vostri Dati Personali.

### 11. Stripe quale Responsabile del trattamento. 

Stripe potrà raccogliere, utilizzare e rivelare alcuni Dati Personali sui Clienti agendo in qualità di service provider dell’Utente. I nostri Utenti sono responsabili di garantire che i diritti sulla privacy del Cliente siano rispettati, anche garantendo opportune comunicazioni sulla raccolta e sull’utilizzo di dati di terze parti. Laddove agiamo in qualità di responsabile del trattamento dei dati di un Utente, tratteremo i Dati Personali in conformità ai termini del nostro accordo con l’Utente e alle legittime istruzioni dell’Utente stesso.

### 12. Aggiornamento della presente Privacy Policy e notifiche.

La presente Privacy Policy potrà essere soggetta a modifiche di tanto in tanto. La dicitura "Data ultimo aggiornamento" che compare in epigrafe alla presente Privacy Policy indica l’ultima data in cui la presente Privacy Policy è stata oggetto di revisione. Tutte le modifiche avranno efficacia dal momento in cui pubblichiamo la versione rivista della Privacy Policy sui Servizi.  

Potremo fornirvi comunicazioni e avvisi riguardanti la Privacy Policy o i Dati Personali raccolti pubblicando tali comunicazioni o avvisi sul nostro sito e, nel caso in cui siate un Utente, contattandovi attraverso la vostra Stripe Dashboard, l’indirizzo email e/o l’indirizzo fisico indicato nel vostro account Stripe. Riconoscete che le comunicazioni e gli avvisi elettronici avranno lo stesso significato ed effetto delle comunicazioni cartacee. Le comunicazioni e gli avvisi in relazione alla presente Privacy Policy o ai Dati Personali si riterranno da voi ricevuti entro 24 ore dal momento in cui sono pubblicati sul nostro sito o, nel caso di Utenti, inviati attraverso uno dei mezzi specificati nel presente paragrafo. 

### Contatti 

Per qualunque quesito relativo alla presente Privacy Policy, vi preghiamo di contattarci via email a [privacy@stripe.com](mailto://privacy@stripe.com) o a mezzo posta al seguendo indirizzo:

Stripe, Inc.<br>
185 Berry Street, Suite 550<br>
San Francisco, CA 94107<br>
Attenzione: Stripe Legal

*Dati sensibili.* Dal momento che le comunicazioni inviate a mezzo email non sono sempre sicure, vi invitiamo a non includere nelle email che ci inviate Dati relativi a carte di credito o Dati sensibili (quali ad esempio origine razziale o etnica, opinioni politiche, convinzioni religiose, dati relativi alla salute o dati simili).

*Per Utenti australiani.* Qualora non siate soddisfatti della nostra gestione di contestazioni da Voi sollevate ai sensi della presente privacy policy, vi invitiamo a contattare l’[Office of the Australian Information Commissioner](http://www.oaic.gov.au).
</section>



